
  
   
अब्राहामक सन्‍तान दाऊदक सन्‍तान येशू ख्रीष्‍टक वंशावली
अब्राहामक छावा इसहाक रलह
इसहाकक् छावा याकूब रलह
याकूबक छावाहुँक्र यहूदा ओ हुँकहार दादुभैयन रलह
यहूदक छावन फारेस ओ जाहेर रलह हुँकन्‍हक डाई तामार रलही
फारेसक छावा हेस्रोन रलह
हेस्रोनक छावा आराम रलह
आरामक छावा अम्‍मीनादाब
अम्‍मीनादाबक छावा नहशोन
नहशोनक छावा सल्‍मोन रलह
सल्‍मोनक छावा बोअज हुँकहार डाई राहाब रलही
बोअजक छावा ओबेद हुँकहार डाई रूथ रलही
ओबेदक छावा यिशै
यिशैक छावा राजा दाऊद रलह
दाऊदक छावा सोलोमन रलह हुँकहार डाई उरियाहक गोसिन्या रलही
सोलोमनक छावा रहबाम
रहबामक छावा अबिया
अबियक छावा आसा
आसक छावा यहोशापात
यहोशापातक छावा यहोराम
यहोरामक छावा उज्‍जियाह
उज्‍जियाहक छावा योताम
योतामक छावा आहाज
आहाजक छावा हिजकिया
हिजकियक छावा मनश्‍शे
मनश्‍शेक छावा आमोन
ओ आमोनक छावा योशियाह रलह
योशियाहक छावन यकोनियास ओ हुँकहार भैयन रलह। हुँकन्‍हक जन्‍म इस्राएलीहुँक्र बेबिलोनम कैदी बनाक लैजागैल समयसे आघ हुइलहन।  राज   इति  यर 
बेबिलोनम लैजागैल त
यकोनियासक छावा शालतिएल जन्‍मल
शालतिएलक छावा यरुबाबेल
यरुबाबेलक छावा अबिउद
अबिउदक छावा एल्‍याकीम
एल्‍याकीमक छावा आजोर
आजोरक छावा सादोक
सादोकक् छावा आखिम
आखिमक छावा एलिउद
एलिउदक छावा एलाजार
एलाजारक छावा मत्तान
मत्तानक छावा याकूब
ओ याकूबक छावा योसेफ रलह। योसेफक गोसिन्या मरियम रलही। यिह मरियमसे ख्रीष्‍ट कैजिना येशूक जन्‍म हुइलहन
असिक अब्राहामसे दाऊदसम चौध पुस्‍ता हुइठा ओ दाऊदक समयसे इस्राएलीहुँक्र बेबिलोनम कैदी बनाक लैजागैल् समयसम चौध पुस्‍ता हुइठा। ओ बेबिलोनम लैजागैल् समयसे ख्रीष्‍टक समयसम चौध पुस्‍ता हुइठा
येशू ख्रीष्‍टक जन्‍म असिक हुइलनः येशूक हुइनावाला डाई मरियमक योसेफसे भ्‍वाज हुइना कैक ठकौनी खारख्‍लहिन तर हुँकन्‍हक भ्‍वाज बिना हुइल मरियम गर्भवती हुइलक थाहाँ हुइल्। ऊ पवित्र आत्‍मक शक्तिद्वारा गर्भवती होरलही। लूक 
हुँकहार हुइनावाला गोस्‍या योसेफ धर्मी मनैया हुइलकओर्से ऊ मरियमक बदनाम कर नैचहल बेनसे गुपचुपम छोरदेना विचार कर्ल
तर जब ऊ यी बात विचार कर्टिरलह सपनम परमप्रभुक एकठो स्‍वर्गदूत हुँकहीन कल “दाऊदक सन्‍तान योसेफ मरियमह आपन गोसिन्यक रूपम स्‍वीकार कर जिन डराओ काकरकि जे हुँकहार गर्भम बाट उहाँ पवित्र आत्‍मसे हुइल् हुइट
ऊ एकठो छावा जन्मैहीँ उ लर्कक् नाउँ येशू ढरहो काकरकि उहाँ आपन मनैन हुँकन्‍हक पापमसे मुक्ति देह्‍हीँ।” लूक 
परमप्रभुक अगमवक्ताद्वारा ब्‍वालल् वचन पूरा हुइक लाग यी सब हुइलक हो
“हेरो एकठो कन्या गर्भवती हुइनेबाटी ओ एकठो छावा जन्‍मैनेबाटी। उहाँह इम्‍मानुएल कैजिनेबा।” याकर अर्थ हो “परमेश्‍वर हमारसँग बाट।” यशै 
योसेफ निदमसे जग्‍ल त परमप्रभुक स्‍वर्गदूत सपनम कहल अनुसार ऊ मरियमह आपन गोसिन्यक रूपम स्‍वीकार कर्ल
तर मरियम छावा जन्‍मैनासे आघ योसेफ हुँकहीनसे सहवास नैकर्ल। मरियम छावा जन्‍मैली त योसेफ उ लर्कक् नाउँ येशू ढर्ल। लूक 
हेरोद राजक समयम यहूदिया क्षेत्रक बेथलेहेम सहरम जब येशूक जन्‍म हुइलन। तब पूरुवसे ज्‍योतिषीहुँक्र यरूशलेम सहरम अइल
ओ हुँक्र मनैन पुछ्‌ल “यहूदीन्‍हक राजा होक जन्‍मल् लर्का कहाँ बाट उहाँ जन्‍मलक थाहाँ देना तोरैँया हम्र पूरुबओर देख्‍ली उहओर्से उहाँह दर्शन कर आरली।”
जब हेरोद राजा यी बात सुन्‍ल तब अशान्‍तिले छट्‍पटाइ लग्‍ल ओ हुँकहार सँगसँग सारा यरूशलेमक मनै फे अशान्‍तिले छट्‍पटाइ लग्‍ल
तबदोस्र हेरोद सब मुख्‍य पूजारीन ओ शास्‍त्रीन बलाक “ख्रीष्‍टक जन्‍म कहाँ हुइना बाटन” कैक सोधपुछ कर्ल
हुँक्र कल “यहूदिया क्षेत्रक बेथलेहेम सहरम। काकरकि अगमवक्ता लिख्‍रख्‍ल
‘हेरो बेथलेहेम सहरक मनै
टुह्र यहूदिया क्षेत्रम रहल कौनो सहरक मनैनसे कम नैहुइटो
काकरकि टुन्‍हक सहरम एकठो महान शासक जन्‍मुइयाबाट
ओ ऊ म्‍वार मनै इस्राएलीन्‍हक रेखदेख करुइयाबाट।’” मीका 
हेरोद ज्‍योतिषीहुँकन गुपचुपम बलाक तोरैँया देखपरल ठीक समय पत्ता लगैल
तबदोस्र ऊ हुँकन असिक कैक बेथलेहेमम पठैल “जाओ ओ मजासे उ लर्कक् खोजी करो। हुँकहीन पत्ता लगैबो त महीह फे खबर करहो मै फे जाक हुँकहार दर्शन करम।”
राजक बात सुन्‍क ज्‍योतिषीहुँक्र आपन डगर लग्‍ल। जौन तोरैँया हुँक्र पूरुबम देख्‍लह उ तोरैँया हुँकन्‍हक आघआघ लागल ओ लर्का रहल ठाउँक स्‍वाझ उप्‍पर पुग्‍क टक्‍कसे अर्‍यागैल्
हुँक्र तोरैँयह देख्‍क एकदम आनन्‍दित हुइल
तबदोस्र हुँक्र घरम पैँठ्‍ल त लर्कह आपन डाई मरियमकसँग देख्‍ल। ओ हुँकहार पाउ पर्क दण्‍डवत कर्ल दोस्र आपनआपन सन्‍धूक खोल्‍क हुँकहीन स्‍वान सुगन्‍धित धूप ओ धेर महङ्‌ग अत्तर भेटी चह्रैल
तबदोस्र सपनम “हेरोदकठे जिन जैहो” कना चेताउनी पैल त हुँक्र और डगरसे आपन देशम घुम्‍ल
ज्‍योतिषीहुँक्र घुम्‍क गैल त योसेफ सपनम परमप्रभुक स्‍वर्गदूतह देख्‍ल ओ स्‍वर्गदूत हुँकहीन असिक कल “उठो लर्का ओ हुँकहार डाईह लेक मिश्रदेशम भागजाओ ओ मै नैकहट्‍सम उहँ पलरहहो। काकरकि हेरोद लर्कह मुवाइक लाग खोजी करटा।”
तबदोस्र योसेफ उठ्‌क लर्का ओ हुँकहार डाईह लेक रात्तीह मिश्रदेशम भाग्‍गैल
राजा हेरोदक मृत्‍यु नैहुइट्‍सम ऊ उहँ पलरल। असिक अगमवक्ताद्वारा परमप्रभुक ब्‍वालल् वचन पूरा हुइल् “मै आपन छावह मिश्रदेशमसे बलैनु।” होशे 
जब हेरोद ज्‍योतिषीहुँक्र हुँकहीन छकाइल बात थाहाँ पैल तब ऊ रिसले चूर हुइल। ऊ ज्‍योतिषीहुँकनसे थाहाँ पाइल समय अनुसार बेथलेहेम ओ उ इलाकम रहल दुइ वर्षसमक सब छावा लर्कन मुवाइ लगैल
असिक अगमवक्ता यर्मियक ब्‍वालल् वचन सत्‍य हुइल्
“रामा कना ठाउँम चिल्‍लाचिल्‍लाक रुइट्‍
ओ विलाप करँट्‍ सुनमिलटा
राहेल आपन लर्कन्‍हक लाग रुइटी
हुँकहीन कुई फे सुफ्‍लाइ नैसेक्‍ल
काकरकि हुँकहार सक्‍कु लर्का ओरागैल।” यर 
राजा हेरोद मुल त परमप्रभुक एकठो स्‍वर्गदूत मिश्रदेशम योसेफकठे सपनम देखपर्ल ओ असिक कल
“उठो आब छावाडाईह लेक इस्राएल देशम घुम्‍क जाओ। काकरकि लर्कक् प्राण लिह खोजुइयन मुसेक्‍ल।”
ऊ उठ्‌ल ओ छावाडाईह लेक इस्राएल देशम घुम्‍क गैल
तर यहूदियम हेरोदक छावा अर्खिलाउस आपन बाबक ठाउँम राज्‍य करट कना बात सुन्‍ल त ऊ उहाँ जाइ डरैल। तब ऊ फेदोस्र सपनम चेताउनी पैल त गालील क्षेत्रम गैल
उहाँ जाक नासरत कना सहरम बैठ्‍ल। असिक अगमवक्तन्‍हक “उहाँह नासरी कैजिनेबा” कना वचन पूरा हुइल्। मर्क  लूक  यूह 
उह समयम बप्‍तिस्‍मा देहुइया यूहन्‍ना यहूदियक उजार ठाउँम अइल ओ असिक प्रचार करलग्‍ल
“आपनआपन पापी मन परिवर्तन कैक परमेश्‍वरकठे घुमो काकरकि स्‍वर्गक राज्‍य लग्‍घ आस्‍याकल।” मत्ती  मर्क 
यशैया अगमवक्ता फे यिह यूहन्‍नक बारेम पैल्‍हहेँ असिक लिख्‍रख्‍ल
“उजार ठाउँम चिल्‍लाचिल्‍लाक
बोलुइयक आवाज सुन्‍जाइटा
‘परमप्रभु आइक लाग उहाँक मार्ग तयार पारो
उहाँक डगर स्‍वाझ बनाओ।’” यशै 
यूहन्‍ना ऊँटक भुट्‍लले बिनल लुगा लगाइँट्‍ ओ छालक पेटी बहन्‍ल रहँट्। हुँकहार खाना फटिङ्‌ना ओ सहत रलहन।  राज 
यरूशलेम सहर सारा यहूदिया क्षेत्र ओ यर्दन लद्‍यक आञ्‍जरपाञ्‍जरसे मनै हुँकहार लग्‍घ आइलग्‍ल
ओ आपनआपन पाप स्‍वीकार कर्टी यर्दन लद्‍यम यूहन्‍नसे बप्‍तिस्‍मा लेल
तर फरिसी ओ सदुकी समूहक बहुत मनैन बप्‍तिस्‍मा लिह आइट्‍ देख्‍क यूहन्‍ना हुँकन कल “टुह्र साँपन्‍हक सन्‍तान परमेश्‍वरक दण्‍डसे उम्‍क टुँहन के कहल मत्ती  
यदि टुह्र आपनआपन पापी मन परिवर्तन कैक परमेश्‍वरकठे घुमरलो कलसे उह अनुसार चलो
‘हम्र अब्राहामक सन्‍तान हुइटी’ कटिम टुह्र उम्‍क पैबी कैक जिन सोँचो। मै टुँहन कहटुँ परमेश्‍वर यी पत्‍थ्रमसे फे अब्राहामक लाग सन्‍तान उत्‍पन्‍न करसेक्‍ठ। यूह 
रूख्‍वक जरीम कुह्रार परस्‍याकल। उहओर्से असल फारा नैफरैना सब रूख्‍वा काट्‌क आगीम फाँक्‍जउइया बा। मत्ती 
“टुह्र आपनआपन पापी मन परिवर्तन कैक परमेश्‍वरकठे घुमरलो कना बात देखाइक लाग मै टुँहन पानीक बप्‍तिस्‍मा देहटुँ तर म्‍वार पाछ अउइया टुँहन पवित्र आत्‍मा ओ आगीक बप्‍तिस्‍मा देह्‍हीँ। उहाँ महीसे शक्तिशाली बाट मै त उहाँक जुत्तक टेनी छोर्ना योग्यक फे नैहुइटुँ
ओसैना सुपा उहाँक हाँठम बाटन। उहाँ अनाज ओसाक बखारीम ढरहीँ ओ भुसजुन कबु नैबुट्‍ना आगीम जरादेहीँ।”
तब येशू गालीलमसे यूहन्‍नकठे बप्‍तिस्‍मा लिहक लाग यर्दन लद्‍यम अइल
तर यूहन्‍ना उहाँह र्‍वाक खोज्‍ल ओ असिक कल “का अप्‍न म्‍वारठे अइली बेनसे अप्‍न महीह पो बप्‍तिस्‍मा देहपर्ना।”
येशू हुँकहीन कल “आब असहेँक हुइदेओ धार्मिकता पूरा करक लाग असहेँक करपर्ठा।” यी बात मान्‍क यूहन्‍ना येशूह बप्‍तिस्‍मा देल
बप्‍तिस्‍मा लेक सेक्‍ल त येशू झट्‌ट पानीमसे ढिक्‍वम अइल। उ ब्‍याला स्‍वर्ग उघ्रल ओ उहाँ परमेश्‍वरक आत्‍मह ढुकुरअस आक आपनम परट्‍ देख्‍ल
तबहेँ स्‍वर्गसे असिन आवाज आइल “यी म्‍वार प्रिय छावा हुइट मै हिँकहीनसे धेर खुशी बाटुँ।” उत  भज  यशै  मत्ती  
तबदोस्र शैतान येशूक परीक्षा लिह कैक पवित्र आत्‍मा येशूह उजार ठाउँम लैगिल। हिब  
उ ठाउँम येशू चालीस दिन चालीस रातसम कुछु फे नैखैलकओर्से उहाँह महा कर्रसे भुँख लग्‍लन
उहब्‍याला शैतान उहाँकठे आक कहल “अप्‍न जाट्‌टीसे परमेश्‍वरक छावा हुइटी कलसे यी पत्‍थ्रह ‘रोटी होजा’ कैक आज्ञा दी।”
येशू जवाफ देल “धर्मशास्‍त्रम असिक लिखल बा ‘मनै खैना चिजले केल नैबच्‍ट तर परमेश्‍वरक मुहसे निक्रल् हरेक वचनले बच्‍ठ।’” व्‍य 
तबदोस्र शैतान येशूह पवित्र सहर यरूशलेमम लैगिल् ओ मन्‍दिरक टुप्‍पम लैजाक कहल
“यदि अप्‍न जाट्‌टीसे परमेश्‍वरक छावा हुइटी कलसे यिहाँसे फन्की काकरकि धर्मशास्‍त्रम असिक लिखल बा
‘परमेश्‍वर आपन स्‍वर्गदूतन अह्रैहीँ
ओ टुँहार पौली पत्थ्रम नैठोक्‍याई कैक
हुँक्र आपन हाँठले टुँहीन ठाम्‍डरहीँ।’” भज 
येशू कल “धर्मशास्‍त्रम असिक लिखल बा ‘टैँ परमप्रभु आपन परमेश्‍वरक परीक्षा जिन करस।’” व्‍य 
फेदोस्र शैतान येशूह ढ्‍याङ पर्वत्‍वम लैजाक संसारक सब राज्‍य ओ उहिँमक चमक देखैटी कहल
“महीह दण्‍डवत् कर्बी कलसे यी सब अप्‍नह देहम।”
येशू ओहीह कल “शैतान यिहाँसे दूर भाग धर्मशास्‍त्रम लिखल बा ‘टैँ परमप्रभु आपन परमेश्‍वरह केल दण्‍डवत् करस ओ उहाँक केल सेवा करस।’” व्‍य 
तब शैतान येशूह छोर्क गैल् तबदोस्र स्‍वर्गदूतहुँक्र आक उहाँक सेवा कर्ल
यूहन्‍ना पक्राउ पर्ल कैक सुन्‍ल त येशू गालील क्षेत्रम गैल। मत्ती  मर्क  लूक 
उहाँ नासरत छोर्क कफर्नहुम सहरम जाक बैठलग्‍ल। कफर्नहुम सहर गालील समुद्रक लग्‍घ जबूलून ओ नप्‍तालीन्‍हक ठाउँम पर। यूह 
असिक यशैया अगमवक्तक ब्‍वालल् वचन पूरा ह्‍वाए आइल
“जबूलूनक मनै नप्‍तालीक मनै
समुद्रम जैना डगरीक आसपासक मनै
यर्दन लद्‍यक उपारीक मनै
ओ गालील क्षेत्रक गैरयहूदी मनै
अन्‍धकारम रहुइयन भारी ज्‍योति देख्‍नेबाट
मृत्‍युक अन्‍धकारम रहुइयन्‍हक लाग
एकठो भारी ज्‍योति चम्‍कनेबा।” यशै 
उहब्‍यालासे प्रचार कर्टी येशू कहलग्‍ल “आपनआपन पापी मन परिवर्तन कैक परमेश्‍वरकठे घुमो काकरकि स्‍वर्गक राज्‍य लग्‍घ आस्‍याकल।” मत्ती 
एक दिन येशू गालील समुद्रक किनारकिनार न्याङ्‌गबेर दुइठो जलहारीन जाल ख्‍यालट्‍ देख्‍ल। हुँक्र पत्रुस कैजिना सिमोन ओ हुँकहार भैया अन्‍द्रियास रलह
येशू हुँकन कल “म्‍वार पाछ लागो मै टुँहन मनैन बझैना जलहारी बनैम।”
अत्रा सुन्‍टीकि हुँक्र आपन जाल छोरछार्क उहाँक पाछ लग्‍ल
उहाँसे जैटीजैटी येशू जब्‍दियक दुइ भाइ छावन याकूब ओ हुँकहार भैया यूहन्‍नह भेँटैल। हुँक्र आपन बाबकसँग लाऊम बैठ्‌क जाल टङ्‌ग्रटलह। येशू हुँकन फे बलैल
तबहेँ हुँक्र आपन बाबह लाऊम छोर्क उहाँक पाछ लग्‍ल
तबदोस्र येशू ठाउँठाउँक सभाघरम जाक मनैन सिखैटी स्‍वर्गक राज्‍यक बारेम खुशीक खबर प्रचार कर्टी ओ हरेक किसिमक रोग बेरामसे मनैन चोखैटि सारा गालील क्षेत्रम घुम्‍ल। मत्ती  मर्क 
असिक उहाँक असल कामक बयान सिरिया देशभर फैलगिलन। मनै सब किसिमक रोगव्‍याथा रहल बेरम्‍हेन उहाँकठे अन्‍ल। उहाँ भूत लागल मृगीरोग लागल ओ प्‍यारालाइस रोग लागल सब मनैन चोखैल
असिक उहाँक पाछ भारी भीड लग्‍लन। उ मनै गालील क्षेत्रक डेकापोलिसक यरूशलेम सहरक यहूदिया क्षेत्रक ओ यर्दन लद्‍यक उपारीक रलह
मनैन्‍हक भारी भीड देख्‍क येशू पर्वत्‍वम जाक बैठ्‍ल। ओ चेलाहुँक्र उहाँकठे गैल
येशू हुँकन शिक्षा देहलग्‍ल
“आत्‍मिक रूपम गरीबहुँक्र आशिष पाइल मनै हुइट
काकरकि स्‍वर्गक राज्‍य हुँकन्‍हक्‍के हो
शोक करुइयन आशिष पाइल मनै हुइट
काकरकि हुँक्र सान्‍त्‍वना पैहीँ। यशै 
नम्र मनै आशिष पाइल मनै हुइट
काकरकि हुँक्र पृथ्‍वीम अधिकार कर पैनेबाट। भज 
धार्मिकतक लाग भुँखाइलपियासल मनै आशिष पाइल मनै हुइट
काकरकि हुँकन्‍हक भुँखपियास मेट्‍नेबाटन। यशै 
दया करुइयन आशिष पाइल मनै हुइट
काकरकि हुँक्र दया पैहीँ
पवित्र मन रहुइयन आशिष पाइल मनै हुइट
काकरकि हुँक्र परमेश्‍वरह देखहीँ। भज 
मेलमिलाप करुइयन आशिष पाइल मनै हुइट
काकरकि हुँक्र परमेश्‍वरक सन्‍तान कैजहीँ
धार्मिकतक लाग सँतावा पउइयन आशिष पाइल मनै हुइट
काकरकि स्‍वर्गक राज्‍य हुँकन्‍हक्‍के हुइटन।  पत्र 
“टुह्र आशिष पाइल मनै हुइटो जब मनै महीह विश्‍वास कर्लक कारण टुँहन दुःख देहीँ सँतैहीँ निन्‍दा करहीँ ओ झूट बोल्‍क टुन्‍हक बारेम खराब बात बट्‌वैहीँ।  पत्र 
तब खुशी ओ आन्‍दित होओ काकरकि टुन्‍हक लाग स्‍वर्गम भारी इनाम ढैगिल् बा। अघट्‌टेक अगमवक्तन फे मनै ओसहेँक दुःख देक सँताइँट्।”  इति  प्रे 
“टुह्र पृथ्‍वीक न्‍वान हुइटो। तर न्‍वानक स्‍वाद हेराइल कलसे फेदोस्र केहीँले नोनार बनैना उ त बाहर फँक्‍ना ओ मनै ग्‍वारले डब्‍ना बाहेक और कुछु कामक नैरहट्‍। मर्क 
“टुह्र संसारक ज्‍योति हुइटो। पर्वत्‍वम बनल सहर नुक नैस्‍याकट्। यूह  
दिया बार्क मनै पाथीले नैछोप्‍ट बेनसे घरम सबजहन अजरार ह्‍वाए कैक सामदानम पो ढर्ठ। मर्क  लूक  
ओसहेँक टुँहन्‍हकम रहल ज्‍योति मनैन्‍हक आघ चम्‍कदेओ। ओ हुँक्र टुन्‍हक असल काम देखहीँ ओ स्‍वर्गम रना टुन्‍हक बाबक महिमा करहीँ।”  पत्र 
“मै मोशक देहल व्‍यवस्‍था या अगमवक्तन्‍हक ब्‍वालल् वचन रद्द कर आइल हुइटुँ कैक जिन सम्‍झो बेनसे मै उ पूरा कर आइल हुइटुँ
जाट्‌टीसे मै टुँहन कहटुँ जबसम स्‍वर्ग ओ पृथ्‍वी बित्‍क नैजाइ तबसम व्‍यवस्‍थम लिखल सब बात बिना पूरा हुइल उहिँमक अक्षरक एकठो मात्रा या एकठो बिन्‍दु फे नैहेरैने हो। लूक 
व्‍यवस्‍थमक सबसे छुटी बातह उलङ्‍घन कर्ना ओ उलङ्‍घन कर सिखैना मनै स्‍वर्गक राज्‍यम सबसे छुटी ठहर्नेबाट। तर व्‍यवस्‍थक बात अप्‍न फे पालन कर्ना ओ औरजहन फे पालन कर लगैना मनैजुन स्‍वर्गक राज्‍यम बरा ठहर्नेबाट
मै टुँहन कहटुँ परमेश्‍वरक आज्ञह शास्‍त्री ओ फरिसीहुँकनसे मजासे पालन नैकर्बो कलसे टुह्र स्‍वर्गक राज्‍यम जाइ नैपउइयाहुइटो
“टुह्र सुनरख्‍लो अघट्‌टेक मनैन असिक कैगिल् रह ‘हत्‍या जिन करहो जे हत्‍या करी ऊ दण्‍ड पाई।’ प्रस  व्‍य 
तर मै टुँहन कहटुँ आपन भैयसे रिसैना मनैया दण्‍ड पउइया बा। जे आपन भैयक अपमान करी ओहीह महासभम जवाफ देहपरहिँस। आपन भैयह सरपुइया त झन् नरकक् आगीम पर्नेबा
“उहओर्से परमेश्‍वरह भेटी चह्रैनासे आघ टुँहार भैयक टुँहीनसे रिस बाटन कना बात थाहाँ हुइल् कलसे
टुँहार भेटी वेदीक आघ ढैक तुरुन्‍त जाओ ओ आपन भैयसे मेलमिलाप कैडारो। तबदोस्र आक आपन भेटी चह्राओ
“अदालतम पुग्‍नासे आघ आपन विरोधीसे डगरिहेम मेलमिलाप कैडारो नकि त ऊ टुँहीन न्यायाधीशक जिम्‍मा लगादेहीँ ओ न्यायाधीश टुँहीन सिपाहीक जिम्‍मा लगादेहीँ त टुँ झ्‍यालखानम पर्नेबाटो
जाट्‌टीसे मै टुँहीन कहटुँ उ ब्‍याला जरिमानक एकएक पैँसा नैतिरटसम टुँ छुट्‌कारा नैपैनेहुइटो
“‘व्‍यभिचार जिन करहो’ कना बात त टुह्र सुनरख्‍लो। प्रस  व्‍य 
तर मै टुँहन कहटुँ कौनो महिलह कुई गलत विचारले ह्‍यारल कलसे फे ऊ मनम व्‍यभिचार कैस्‍याकल रठा
यदि टुँहार दाहिन आँख पाप कर लगैठा कलसे ओहीह झिँक्‍क फाँकदेओ काकरकि टुँहार सलशरीर नरकम फँक्‍वापाइलसे त टुँहार शरीरक अङ्‌गमसे एकठो अङ्‌ग फँक्‍ना टुँहार लाग धेर असल हो। मत्ती  मर्क 
टुँहार दाहिन हाँठ पाप कर लगैठा कलसे ओहीह काट्‌क फाँकदेओ। काकरकि टुँहार सलशरीर नरकम फँक्‍वापाइलसे त टुँहार शरीरक अङ्‌गमसे एकठो अङ्‌ग फँक्‍ना टुँहार लाग धेर असल हो। मत्ती  मर्क 
“असिक फे लिखल बा ‘आपन गोसिनेह छ्‌वार खोजुइया छोडपत्र कागत लिख्‍क छ्‌वार।’ व्‍य  मत्ती  मर्क 
तर मै टुँहन कहटुँ जे आपन गोसिनेह व्‍यभिचारक कारण बाहेक और कारणले छोरी ऊ ओहीह व्‍यभिचार कर लगैठा ओ ओसिक जे छ्‌वारल गोसिन्यह भ्‍वाज कर्ठा ऊ फे व्‍यभिचार कर्ठा।” मत्ती   कोर 
“अघट्‌टेक मनैन ‘झूट किर्‍या जिन खैहो तर परमप्रभुक नाउँम खाइल किर्‍या पूरा करहो’ कैक कहल बात त टुँहन थाहाँ बा। लेवी  गन्‍ती  व्‍य 
तर मै टुँहन कहटुँ कौनो बातक फे किर्‍या जिन खैहो। स्‍वर्गक नाउँ लेक किर्‍या जिन खैहो काकरकि उ त परमेश्‍वरक सिंहासन हो। याक  यशै  मत्ती 
पृथ्‍वीक नाउँ लेक फे किर्‍या जिन खैहो काकरकि यी परमेश्‍वरक पाउदान हो। यरूशलेमक नाउँ लेक फे किर्‍या जिन खैहो काकरकि उ त महाराजक सहर  महाराजक सहर याकर अर्थ परमेश्‍वरक सहर हो। हो। यशै  भज 
आपन कपारिक किर्‍या फे जिन खैहो काकरकि टुह्र आपन कपारिक एकठो भुट्ला फे उज्‍जर या कर्‍या बनाइ नैसेक्‍टो
ज्‍या कना बा हो कलसे हो कहो नैहो कलसे नैहो कैदेहो। ओहीसे बहुत कुछु बोल्‍बो कलसे उ त शैतानकओर्से हो
“‘आँखक बद्‍ला आँख दाँतक बद्‍ला दाँत’ कना बात त टुह्र सुनरख्‍लो। प्रस  लेवी  व्‍य 
तर मै कहटुँ टुह्र कौनोजहनसे बद्‍ला जिन लेओ। यदि कौनो मनैया टुँहार दाहिन गालम चट्‌काई कलसे बाउँ गाल फे सोझारदेओ
कौनो मनैया मुद्दा लगाक टुँहार कमीज लैजाइ खोज्‍ठा कलसे ओहीह कोट फे देडारो
कौनो मनैया एक किलोमिटरसम जैना कर लगैठा कलसे वाकरसँग दुइ किलोमिटरसम जादेओ
टुँहीनसे मङ्‌ना सबजहन देओ ऋण मङ्‌ना मनैन फे ऋण देओ
“‘आपन छिमेकीह प्रेम करो शत्रुहजुन हेल्‍हा करो’ कना बात त टुँहन थाहँ बा। लेवी 
तर मै टुँहन कहटुँ शत्रुन प्रेम करो। टुँहन सँतुइयन्‍हक लाग प्रार्थना करो
असिक कर्बो कलसे स्‍वर्गम रना आपन बाबक छाईछावन हुइबो। काकरकि परमेश्‍वर खराब ओ सज्‍जन दुनु जन्‍हक लाग घाम लगादेठ। धर्मी ओ पापी दुनु जन्‍हक लाग पानी बर्सादेठ
टुँहन प्रेम करुइयन केल प्रेम कर्ठो कलसे टुह्र का इनाम पाइसेक्‍बो जे ओसिन प्रेम त कर उठुइयन फे कर्ठ
टुह्र आपन मनैन केल आदर कर्ठो कलसे औरजहनसे धेर का काम कर्लो जे ओसिक त गैरयहूदी मनै फे कर्ठ
स्‍वर्गम रना बाबा सब बातम सिद्ध रहअस टुह्र फे सब बातम सिद्ध होओ।” लेवी  व्‍य 
येशू कटीगैल “मनैन देखाइक लाग धर्मकर्म जिन करो नकि त टुह्र स्‍वर्गम रना आपन बाबसे कुछु इनाम नैपैनेहुइटो। मत्ती 
“टुह्र अभावम परल कौनो मनैन देहबेर कपटी मनैन्‍हकअस हल्‍ला जिन करो। हुँक्र त मनैनसे प्रशंसा पाइक लाग सभाघर ओ गल्‍लीम बाजा बजैटी नेङ्‍ठ। जाट्‌टीसे मै टुँहन कहटुँ हुँक्र आपन पूरा इनाम पास्‍याकल बाट
बेनसे कौनोजहन देहबेर टुँहार दाहिन हाँठले देहल बाउँ हाँठ समेत थाहाँ जिन पाए
असिक टुन्‍हक देहाइ सुटुक्‍क ह्‍वाए। तब सब चिज देख्‍ना परमेश्‍वर बाबा टुँहीन इनाम देहीँ
“प्रार्थना करबेर कपटीन्‍हकअस प्रार्थना जिन करो। हुँक्र त और मनै देखहीँ कैक सभाघर ओ गल्‍लीक चोकम ठह्र्‍याक प्रार्थना कर्ना मन परैठ। मै जाट्‌टीसे टुँहन कहटुँ हुँक्र आपन पूरा इनाम पास्‍याकल बाट। लूक 
टुह्र प्रार्थना करबेर क्‍वाठम जाओ ओ ड्‍वार लगाक गुप्‍तम रना टुन्‍हक परमेश्‍वर बाबसे प्रार्थना करो ओ गुप्‍तम करल काम देख्‍ना परमेश्‍वर बाबा टुँहन इनाम देहीँ
गैरयहूदी मनैअस बर्बराक प्रार्थना जिन करो। हुँक्र त नम्‍मानम्‍मा प्रार्थना कर्लसे उत्तर पाजैठा कैक विचार कर्ठ
तर टुह्र हुँकन्‍हकअस जिन होओ। काकरकि टुह्र मङ्‌नासे आघहेँ टुँहन का चिज चाहल बा कना बात स्‍वर्गम रना परमेश्‍वर बाबह थाहाँ बाटन
“टुह्र असिक प्रार्थना करो
‘हे स्‍वर्गम रना हमार बाबा
अप्‍नक नाउँ पवित्र ह्‍वाए।  अप्‍नक नाउँ पवित्र ह्‍वाए याकर अर्थ “सबजन अप्‍नह आदर करहीँ काकरकि अप्‍न पवित्र बाटी” कहल हो
अप्‍नक राज्‍य आए
अप्‍नक इच्‍छा स्‍वर्गम जसिन बा
ओस्‍तहँक यी पृथ्‍वीम पूरा ह्‍वाए
हमन हरेक दिनिक खाना आज फे दी
हमार अपराध क्षमा कैदी
जसहेँक हमार विरोधम अपराध करुइयन हम्र क्षमा कैरख्‍ली
हमन परीक्षम जिन लैजाई
ओ दुष्‍टसे हमन रक्षा करी
काकरकि राज्‍य शक्ति ओ महिमा सड्‌डभर अप्‍नक हो।’
टुन्‍हक विरोधम अपराध करुइयन क्षमा कर्बो कलसे स्‍वर्गम रना बाबा फे टुन्‍हक करल अपराध क्षमा करहीँ। मर्क 
तर टुह्र मनैन्‍हक अपराध क्षमा नैकर्बो कलसे परमेश्‍वर बाबा फे टुन्‍हक अपराध क्षमा नैकरहीँ
“जब टुह्र ब्रत रबो तब कपटीन्‍हकअस अन्‍धार मुह् लगाक ब्रत जिन रहो। काकरकि हुँक्र त मनैन देखाइक लाग आपन मुह् अन्‍धार करैठ। जाट्‌टीसे मै टुँहन कहटुँ हुँक्र आपन इनाम पास्‍याकल बाट
तर टुँ ब्रत रहल समयम आपन कपारिम त्‍याल लगाओ ओ मुह् धोओ
टुँहार ब्रत मनै नाहीँ तर गुप्‍तम रना परमेश्‍वर बाबा देखहीँ ओ गुप्‍तम देख्‍ना परमेश्‍वर बाबा टुँहीन इनाम देहीँ
“पृथ्‍वीम आपन लाग धनसम्‍पत्ति जिन कुह्र्‍याओ जहाँ कीरा ओ खिया खैठा ओ च्‍वार चोर्क लैजैठ। याक 
बेनसे स्‍वर्गम आपन लाग धनसम्‍पत्ति जम्‍मा करो जहाँ ना कीरा ना खिया खाइट्‍ ओ च्‍वार फे नैचोर्ट
काकरकि जहाँ टुन्‍हक धन रही उहँ टुन्‍हक मन फे रही
“शरीरक दिया आँख हो। यदि टुँहार आँख ठीक बा कलसे टुँहार सारा शरीर अजरार हुइनेबा
तर टुँहार आँख खराब बा कलसे टुँहार सारा शरीर अन्‍धार हुइनेबा। यदि टुँहारम रहल अजरार अन्‍धार होजाई कलसे उ अन्‍धार कत्रा कैयाँकुचिल रही।  ठीक आँख रहल मनैया भलो कर्ना मनैया हो ओ खराब आँख रहल मनैया स्‍वार्थी मनैया हो
“कुई फे दुइ मालिकन्‍हक सेवा कर नैस्‍याकट्। काकरकि ऊ एकजहन हेल्‍हा करी एकजहन प्रेम करी कि जुन एक जन्‍हक कहल मानी एक जन्‍हक मतलब नैकरी। टुह्र फे परमेश्‍वर ओ धनक सेवा कर नैसेक्‍नेहुइटो
“उहओर्से मै टुँहन कहटुँ आपन प्राणक लाग का खैम का पियम कैक ओ आपन शरीरक लाग का लगैम कैक चिन्‍ता जिन करो। जीवन खैना चिजसे ओ शरीर लगैना लुगासे बरा नैहो का
आकाशम उर्ना चिरैँचुरुङ्‌गन हेरो ना। हुँक्र ना बुइट ना कट्‍नी कर्ट ना त अनाज बखारीम जम्‍मा कर्ट तर फे स्‍वर्गम रना बाबा हुँकन खवैठ। टुह्र उ चिरैँचुरुङ्‌गनसे धेर मूल्‍यवान नैहुइटो का
चिन्‍ता कैक टुह्रमध्‍ये के आपन आयु एक घण्‍टा हुइलसे फे बह्राइसेक्‍ठा जे
“लुगाफाटक लाग का चिन्‍ता कर्ठो मैदानम फुलल् लिली फूलह हेरो ना। हुँक्र ना त परिश्रम कर्ट ना लुगा बिन्‍ट
मै टुँहन कहटुँ सोलोमन राजा ओत्रा धनी रटीरटी फे ऊ एकठो फूला बराबर फे सँप्रल नैरलह।  राज   इति 
आज रना ओ काल आगीम फाँकजैना घाँसह त परमेश्‍वर असिक सँप्रैठ कलसे उहाँ टुँहन झन् नैसँप्रैहीँ का खै टुन्‍हक विश्‍वास
उहओर्से ‘का खैबी का पिबी का लगैबी’ कैक चिन्‍ता जिन करो
काकरकि असिन चिजिक चिन्‍ता त गैरयहूदी मनै कर्ठ। यी सब चिज टुँहन चहठा कना बात स्‍वर्गम रना बाबह थाहाँ बाटन
बेनसे पैल्‍ह परमेश्‍वरक राज्‍य ओ उहाँक धार्मिकतक खोजी करो यी सब चिज परमेश्‍वर टुँहन देहीँ
काल्‍हिक लाग चिन्‍ता जिन करो काल्‍हिक समस्‍या काल समाधान हुई। आझुक दुःख आझुक लाग धेर बा।”
येशू कह्‍टीगैल “औरजहन दोष जिन लगाओ त टुँहन फे दोष नैलगाजाई
काकरकि टुह्र जसहेँक औरजहन दोषी ठह्रैबो ओसहेँक टुह्र फे दोषी ठह्राजैबो। जौन नापले औरजहन नप्‍बो उह नाप टुँहन फे लागू हुई। मर्क 
“आनक आँखिमक किर्किट देखुइया आपन आँखिमक ठेङ्‌ग्रा काजे नैदेख्‍टो
आपन आँखिमक ठेङ्‌ग्रा नैदेखुइया आपन भैयह ‘खैखै मै टुँहार आँखिमक किर्किट झिँकदिउँ’ कैक कसिक कहसेक्‍ठो
टुह्र कपटी मनै पैल्‍ह आपन आँखिमक ठेङ्‌ग्रा झिँको तब आपन भैयक आँखिमक किर्किट झिँकबेर छर्लङ्‌ग देख्‍बो
“पवित्र चिज कुक्‍कुरिन जिन देओ यदि देबो कलसे उल्‍ट टुँहन खप्‍कहीँ ओ हिरामोती सुरिन्‍हक आघ जिन फाँको यदि फँक्‍बो कलसे ग्‍वारले डाब्‍क काच्‍याकुची पारदेहीँ
“मङ्‍टीरहो त पैबो खोज्‍टीरहो त भेटैबो ढकढकैटीरहो त टुन्‍हक लाग ड्वार उभकजाई
काकरकि मङ्‌गुइयन पैठ खोजुइयन भेटैठ ओ ढकढकुइयन्‍हक लाग ड्‍वार उभकजैठा
“टुह्रमध्येम कौन मनैया हुई ज्याकर छावा रोटी मङ्‍लसे पत्‍थ्रा दे
या मच्‍छी मङ्‍लसे सँप्‍वा दे
टुह्र दुष्‍ट होक फे आपन छाईछावन असल चिज देह जन्ठो कलसे स्‍वर्गम रना टुन्‍हक बाबा झन् उहाँसे मङ्‌गुइयन कत्रा धेर असल चिज देह्‍हीँ
और मनै टुँहन जसिन व्‍यवहार करल चहठो टुह्र फे औरजहन ओस्‍तहँ व्‍यवहार करो। व्‍यवस्‍था ओ अगमवक्तन्‍हक शिक्षा यिह जो हो।” लूक 
साँक्‍कीर ड्‍वारीओर्से भित्तर पैँठो काकरकि विनाशम पुगैना ड्‍वार चाक्‍कीर ओ सजिलो रठा ओ ओसिन ड्‍वारीओर्से पैँठुइयन धेर रठ
काकरकि जीवनम पुगैना ड्‍वार साँक्‍कीर रठा ओ डगर अप्‍ठ्‌यारो रठा असिन डगर भेटुइयन डान्‍चे केल रठ
झूटा अगमवक्तनसे होसियार रहो। हुँक्र भेँरीन्‍हक भेष लेक अइठ तर भित्तरजुन डरलग्‍टिक ब्‍वाँसाअस रठ
टुह्र हुँकन्‍हक फराइल फारले हुँकन चिह्‍न्‍बो। का काँटक ब्‍वाँटिम अङ्‌गूर या सिउँह्रीक ब्‍वाँटिम अञ्‍जीर फर्ठा
असल रूख्‍वम असल फारा फर्ठा खराब रूख्‍वम खराब फारा फर्ठा
असल रूख्‍वा खराब फारा फराइ नैस्‍याकट ना त खराब रूख्‍वा असल फारा फराइसेक्‍ठा
असल फारा नैफरैना हरेक रूख्‍वा काट्‌क आगीम फाँक्‍जउइया बा। मत्ती  लूक 
असिक टुह्र हुँकन्‍हक फराइल फारले झूटा अगमवक्तन चिह्‍न्‍बो। मत्ती 
“महीह ‘प्रभु प्रभु’ कहुइया सबजन स्‍वर्गक राज्‍यम पैँठ नैपउइयाहुइट। स्‍वर्गम रना म्‍वार परमेश्‍वर बाबक इच्‍छा अनुसार काम करुइयन केल पैँठ पउइयाबाट
उ दिन धेर जन महीह कहहीँ ‘प्रभु प्रभु का हम्र अप्‍नक नाउँम अगमवाणी नैबोल्‍ली का अप्‍नक नाउँ लेक भूतन नैनिकर्ली का अप्‍नक नाउँम अचम्‍मअचम्‍मक काम नैकर्ली’
उ ब्‍याला मै हुँकन कहम ‘ऐ दुष्‍ट काम करुइयन मै टुँहन चिह्‍न्‍ल नैहुइटुँ। यिहाँसे जाओ’” भज 
“जे म्‍वार वचन सुन्‍क पालन कर्ठा ऊ एकठो बुद्धिमान मनैयाअस हो। ऊ पत्‍थ्रक बल्‍गर जग डार्क घर बनाइल
तब हुरी चलल् झरी करल बाहार आइल ओ उ घरह धक्‍का लगाइल तर पत्‍थ्रक बल्गर जग रलकओर्से उ घर नैढलल्
म्‍वार वचन सुन्‍क फे पालन नैकरुइया एकठो मूर्ख मनैयाअस हो। ऊ बालुरम घर बनाइल
तब हुरी चलल् झरी करल बाहार आइल ओ उ घरह धक्‍का लगाइल तब उ घर ढल्‍क भट्‍याङभुटुङ होगैल्।”
येशू आपन चेलन असिक शिक्षा देहट्‍ सुन्‍क भीडक मनै छक्‍क पर्ल। मर्क  लूक 
काकरकि उहाँ शास्‍त्रीन्‍हकअस नाहीँ तर पूरा अधिकारसे सिखाइट्‍
येशू पर्वत्‍वमसे टर ओल्‍हाइबेर मनैन्‍हक भारी भीड उहाँक पाछ लागल
उ ब्‍याला एकठो कोररोग लागल मनैया आक उहाँक पाउ पर्टी कहल “प्रभु अप्‍न चहबी कलसे महीह चोखाइ सेक्‍नेबाटी।”
येशू वाकरम हाँठ ढैक कल “मै चाहटुँ टुँ चोखाजाओ।” तबहेँ कोररोग लागल मनैया चोखागैल्
येशू ओहीह कल “हेरो यी बात किहुह जिन कहहो। बेनसे पूजारीकठे जाक अपन्‍हेह देखाओ ओ अप्‍न चोखैलक बात मनैन्‍हक आघ साबित कराइक लाग मोशक व्‍यवस्‍था अनुसार बलि चह्राओ।” लेवी 
येशू कफर्नहुम सहरम पैँठबेर एक जन रोमी कप्‍तान आक उहाँसे बिन्‍ती कर्ल
“प्रभु म्‍वार नोकर प्‍यारालाइस रोगले घरम थलापरल बा।”
येशू ओहीह कल “मै जाक ओहीह चोखुइयाबाटुँ।”
कप्‍तान कल “मै हजुरह आपन घर लैजिना योग्यक मनैया नैहुइटुँ। हजुर यिहँसे आज्ञा केल कैदी त म्‍वार नोकर चोखाजाई
मै फे आपनसे बरा हाकिमक अधीनम रठुँ। म्‍वार अधीनम फे सिपाहीहुँक्र बाट। मै एकठो मनैयह ‘जा’ कठुँ त ऊ जैठा ओ और मनैयह ‘आ’ कठुँ त ऊ अइठा। आपन नोकरह ‘यी कर’ कठुँ त ऊ कर्ठा।”
हुँकहार बात सुन्‍क येशू अचम्‍म मन्‍ल ओ आपन पाछ लागल मनैन कल “जाट्‌टीसे मै टुँहन कहटुँ असिन भारी विश्‍वास त मै इस्राएलीन्‍हक बीचम फे नैदेख्‍लहुँ
मै टुँहन कहटुँ पूरुब ओ पश्‍छिउँसे गैरयहूदी मनै धेर अइहीँ ओ स्‍वर्गक राज्‍यम अब्राहाम इसहाक ओ याकूबकसँग सँग खाए बैठहीँ। लूक 
तर स्‍वर्गक राज्‍यम रहपर्ना इस्राएलीहुँक्रजुन बाहर अन्‍धकारम फाँकजैहीँ ओ उहाँ मनै दुःखले दाँत पिस्‍टी रुवाबासी करहीँ।” मत्ती   लूक 
तबदोस्र येशू कप्‍तानह कल “आब अप्‍न घर जाई अप्‍नक विश्‍वास करलअस हुइनेबा।” उ नोकर तबहेँ चोखागैल्
येशू पत्रुसक घर गैल। उहाँ हुँकहार सासू जरकमार सुत्‍लकसुत्‍ल रलही
येशू हुँकहार हाँत छुल त हुँकहीन जर छोर्लिन। तब ऊ उठ्‌ली ओ उहाँक मानमर्जाट्‍ कर्ली
सन्‍झ्‍या हुइल् त मनै भूत लागल धेर जहन येशूकठे अन्‍ल। येशू आपन बोलीले मनैन्‍हकमसे भूत निक्रैल ओ सक्‍कु बेरम्‍हेन चोखादेल
असिक अगमवक्तन्‍हक कहल बात पूरा हुइल्
“उहाँ जो हमार कमजोरी बोकदेल
ओ हमार रोग हटादेल।” यशै 
येशू आपन आञ्‍जरपाञ्‍जर मनैन्‍हक भारी भीड देख्‍ल त आपन चेलन “ले आब हम्र समुद्रक उपार जाई” कैक कल
उहब्‍याला एकठो शास्‍त्री उहाँकठे आक कल “गुरु अप्‍न जहाँ गैलसे फे मै अप्‍नकसँग जैम।”
तब येशू हुँकहीन कल “फेहोरेन्हक ड्वान्डर रठन चिरैँचुरुङ्‌गन्हक ठाँट रठन तर मै मनैयक छावक आराम कर्ना ठाउँ फे नैहो।”
तब उहाँक चेलन्‍हक बीचमसे और एकठो चेला कल “प्रभु पैल्‍ह मै घर जाक आपन बाबह माटी देलिउँ त अप्‍नक पाछ लगम।”
येशू हुँकहीन कल “मुवलअस मनै मुवल मनैन माटी देह्‍हीँ टुँ म्‍वार पाछ लागो।”
येशू लाऊम चिहुर्ल ओ उहाँक चेलावँ फे उहाँकसँग गैल
एकचोट्‌टे समुद्रम भारी आँधीबौखा चल लागल ओ पानीक छल्‍कले लाऊ भर लागल। तर येशूजुन मस्‍तसे निदाइल रलह
तब चेलाहुँक्र उहाँह असिक कटी जगैल “प्रभु हमन बचाई हम्र मुवलग्‍ली।”
येशू हुँकन कल “काजे असिक डराइटो खै टुन्‍हक विश्‍वास” तब उहाँ उठ्‌क आँधीबौखा ओ छल्‍कह हप्‍कैल त आँधीबौखा ओ छल्‍का जाट्‍से शान्‍त होगैल्
असिन हुइल् देख्‍क सबजन छक्‍क पर्ल ओ कल “यी कसिन मनैया हुइट हिँकहार कहल त आँधीबौखा ओ छल्‍का समेत मन्‍ठ”
जब येशू समुद्रक उपार गदरिनीहुँकन्‍हक मुलुकम पुग्‍ल तब भूत लागल दुइ जन मनै उहाँकठे अइल। हुँक्र दुनु जन मुवल मनै गर्ना ठाउँओर बैठट्। हुँक्र महाडरलग्‍टिक रलह ओ उ डगर कुई फे नेङ्‌गघुम कर नैस्‍याकट्‍
हुँक्र दुनु जन असिक चिच्‍याइ लग्‍ल “हे परमेश्‍वरक छावा अप्‍न हमन का करक लाग अइलही का हमार समय बिना पुग्‍ल हमन दुःख देहक लाग अइलही”
हुँकनसे टनिक दूर एक बगाल सुवर चह्रटलह
भूत उहाँह असिक कैक बिन्‍ती कर्ल “हमन निक्राइ जो चहठी कलसे हमन उह सुरिन्‍हकम जाइदी।”
तबदोस्र येशू हुँकन कल “जाओ।” तब हुँक्र निकर्क सुरिन्‍हकम गैल त सक्‍कु सुवर भीरमसे ढनमनैटी समुद्रम गिर्क मुगैल
सुवर चह्रुइयन भाग्‍क सहरम गैल। सहरम जाक सक्‍कु घटना ओ भूत लागल मनै कसिक चोखैल कना बात समेत सुनादेल
यी बात सुन्‍ल त येशूह भ्‍याँट कर सारा सहरक मनै उलट्‌क अइल। उहाँह देख्‍ल त मनै आपन क्षेत्रसे जाइक लाग बिन्‍ती कर्ल
तबदोस्र येशू लाऊम चिहुर्ल ओ घुम्‍क समुद्रक उपार आपन बैठल सहरम गैल
मनै प्‍यारालाइस रोग लागल एकठो मनैयह बिस्‍तारासैँट बोक्‍क उहाँकठे अन्‍ल। हुँकन्‍हक विश्‍वास देख्‍क येशू उ रोग्यह कल “भैया साहस करो टुँहार पाप क्षमा होगैल्।”
येशूक कहल यी बात सुन्‍क शास्‍त्रीमध्‍ये कत्रा जन मनमन विचार करलग्‍ल “यी त परमेश्‍वरक बदनाम करटा।”
तर येशू हुँकन्‍हक मनक बात बुझडर्ल ओ कल “टुह्र मनम काकर दुष्‍ट विचार करटो
यी मनैयह ‘टुँहार पाप क्षमा होगैल्’ कना ओ ‘उठ्‍क नेङ्‌गो’ कना कौन सजिलो हो कहो त
हेरो मै मनैयक छावह यी पृथ्‍वीम मनैन्‍हक पाप क्षमा कर्ना अधिकार रहल बात मै टुँहन देखैम।” तब ऊ बेरम्‍हेह कल “उठो आपन बिस्‍तारा बोक्‍क घर जाओ।”
तबदोस्र उ मनैया जुरुक्‍कसे उठल ओ आपन घर गैल्
यी अचम्‍मक काम देख्‍क भीडक मनै डरैल ओ मनैन असिन शक्ति देना परमेश्‍वरक प्रशंसा कर्ल
येशू उहँरसे जाइबेर एक जन मत्ती नाउँक मनैयह कर उठैना अड्‍डम बैठल देख्‍ल। तब येशू उ मनैयह कल “म्‍वार पाछ लागो।” मत्ती उठ्‌ल ओ उहाँक पाछ लग्‍ल
येशू ओ उहाँक चेलन मत्तीक घर खाए बैठल ब्‍याला कर उठुइयन ओ और पापीहुँक्र फे अइल ओ उहाँहुँकन्‍हकसँग खाए बैठ्‍ल। लूक 
यी देख्‍क फरिसी समूहक मनै उहाँक चेलन कल “काजे टुन्‍हक गुरु कर उठुइया ओ पापीन्‍हकसँग खानपिन कर्ठ”
हुँकन्‍हक बात सुन्‍क येशू कल “निरोगी मनैन डाक्‍टर नैचहटन तर रोगी मनैन चहठन
टुह्र धर्मशास्‍त्रम लिखल बातक अर्थ बुझपर्ठा ‘मै पशुक बलि नाही दया करल चहठुँ।’ मै धर्मीन नाही तर पापीन बलाए पो आरनु।” मत्ती  होशे 
तबदोस्र यूहन्‍नक चेलन येशूकठे आक उहाँह पुछ्‌ल “हम्र ओ फरिसीहुँक्र ब्रत रठी तर अप्‍नक चेलन काजे ब्रत नैरट”
येशू हुँकन आहानम जवाफ देल “दुल्‍हा भोजरेन्‍हकसँग रहट्‍सम हुँक्र शोक कर नैपर्टन तर उ दिन आई जब दुल्‍हा हुँकन्‍हकठेसे लैजाजहीँ तब हुँक्र ब्रत रह्‍हीँ
“पुरान लुगम कुई फे लौव लुगक पिउँडा नैलगाइट्। यदि लगैना हो कलसे लौव पिउँडा मारी पैँस्‍क पुरान लुगह खिँच्‍ठा त झन् कर्रसे फटादेठा
ओसहेँक पुरान छालक थैलीम कुई फे लौव अङ्‌गूरिक मद नैढरट्‍। यदि ढर्ना हो कलसे थैलीह फुटादेठा ओ अङ्‌गूरिक मद अँराजैठा। लौव अङ्‌गूरिक मद त लौव छालक थैलीम ढरपर्ठा तब थैली ओ मद दुनु सुरक्षित रठा।”
येशू हुँकन यी बात कटीकटी एक जन यहूदी शासक उहाँ आपुग्‍ल। ओ येशूक पाउ पर्टी बिन्‍ती कर्ल “हजुर म्‍वार छाई आब भक्‍खर बितल हजुर आक वाकरम आपन हाँठ ढैदेबी कलसे ऊ जिजैनेबा।”
येशू उठ्‌ल ओ आपन चेलन्‍हकसँग हुँकहार पाछ लग्‍ल
उहब्‍याला एक जन बाह्र वर्षसे रगत बहना रोग लागल महिला पाछओरसे आक येशूक लुगक किनार छुली
काकरकि “येशूक लुगऽ केल हुइलसे फे छुवम कलसे चोखाजैम” कना हुँकहीन लागलरहन
येशू पाछओर घुम्‍क हेर्ल त महिलह देख्‍ल ओ कल “बाबु साहस करो। टुँहार विश्‍वासले टुँहीन चोखाराखल।” तबहेँ उ महिला चोखागैली
तबदोस्र जब येशू यहूदी शासकक् घर पुग्‍ल उहाँ त शोकक् बाजा बजुइयन ओ भीडक मनैन रुवाबासी करँट्‍ देख्‍ल
उहाँ हुँकन कल “टुह्र सबजन बाहर जाओ। यी बाबु मुवल नैहुइटी निदाइल केल बाटी।” यी बात सुन्‍क हुँक्र उहाँह हँस्‍ल
उहाँ भीडक सब मनैन बाहर निकार्क अप्‍न भित्तर गैल ओ लौँर्‍यक हाँठ पकर्क उठैल त लौँर्‍या उठगैल्
तबदोस्र यी बातक बयान साराओर फैल्‍गैल्
येशू उहाँसे जाइबेर दुइ जन आन्‍धर मनै “हे दाऊदक सन्‍तान हमन दया करी” कटी उहाँक पाछपाछ लग्‍ल
येशू घरम पैँठ्‍ल त उ दुइ जन आन्‍धर मनै फे उहँ आपुग्‍ल। येशू हुँकन कल “का मै टुँहन चोखाइ सेकम कना टुन्‍हक विश्‍वास बा” हुँक्र कल “बा प्रभु।”
तब येशू हुँकन्‍हक आँख छुक कल “टुन्‍हक विश्‍वास अनुसार टुँहन ह्‍वाए।”
तबदोस्र हुँक्र देख्‍ना होगैल। येशू हुँकन कर्रा आज्ञा देल “हेरो यी बात कौनोजहन जिन बट्‌वैहो।”
तर हुँक्र उहाँसे गैल त सारा इलाकम उहाँक करल कामक बात फैलादेल
जब उहाँहुँक्र निकर्क जाइटलह तब मनै भूत्‍वा लाग्‍क लाट हुइल् एकठो मनैयह उहाँकठे अन्‍ल
येशू भूत्‍वह वाकरमसे निक्रादेल त ऊ लाट मनैया ब्‍वाल लागल। यी देख्‍क भीडक मनै अचम्‍म मन्‍टी कहलग्‍ल “इस्राएलम असिन बात कबु फे नैदेख्‍गैलरह।”
तर फरिसी समूहक मनैजुन असिक कहलग्‍ल “यी त भूतन्‍हक रज्‍वक शक्तिले भूतन निक्रैठा।” मत्ती   मर्क  लूक 
येशू सहरसहर ओ गाउँगाउँक सभाघरम शिक्षा देटी स्‍वर्गक राज्‍यक खुशीक खबर प्रचार कर्टी ओ सब किसिमक रोगमसे मनैन चोखैटि नेङ्‌ग्‍ल। मत्ती  मर्क  लूक 
मनैन्‍हक भीड देख्‍क उहाँ दयाले भरगैल। काकरकि हुँक्र त चह्रुइया नैरहल भेँरीअस हैरान ओ बेसहारा रलह। गन्‍ती   राज   इति  इज  मर्क 
तब उहाँ आपन चेलन कल “सह्‍यार पर्ना बाली धेर बा तर काम करुइयन डान्चे केल बाट
उहओर्से बालीक मालिकसे बाली सहेर्ना काम करुइयन पठादेहीँ कैक बिन्‍ती करो।” लूक 
येशू आपन बाह्रजहन चेलन बलैल ओ हुँकन भूत निक्रैना ओ हरकिसिमक रोग लागल मनैन चोखैना अधिकार देल
बाह्र जन प्रेरितहुँक्र हिँक्रहे हुइट पैल्‍ह पत्रुस कैजिना सिमोन ओ हुँकहार भैया अन्‍द्रियास जब्‍दियक छावन याकूब ओ हुँकहार भैया यूहन्‍ना
फिलिप ओ बारथोलोमाइ थोमा ओ कर उठैना मत्ती अल्‍फयसक छावा याकूब थेदियस
देशभक्त दलक सिमोन ओ यहूदा इस्‍करियोत जे पाछ येशूह ध्‍वाखा देहल
येशू उ बाह्र जन चेलन असिक आज्ञा देक पठैल “टुह्र गैरयहूदी मनैन्‍हकठे जिन जाओ ओ सामरीन्‍हक सहरम जिन पैँठो
बेनसे इस्राएलीन्‍हकठे जाओ जे हेराइल भेँरीअस बाट
ओ स्‍वर्गक राज्‍य लग्‍घ आस्‍याकल कटी प्रचार करो। लूक 
बेरम्‍हेन चोखाओ मुवल मनैन जियाओ कोररोग लागल मनैन शुद्ध पारो ओ भूतन निकारो। टुह्र बिना म्‍वालक पैलो औरजहन फे बिना म्‍वालक देओ
फाँर कस्‍ना लुगम स्‍वान चाँदी रूप्‍यापैँसा कुछु जिन बोको
यात्रम झोली फेर्ना लुगा जुत्ता या टेक्‍नी कुछु जिन बोको। काकरकि काम करुइयन खाए पाइपर्ठा।  कोर   तिमो 
“टुह्र गाउँ या सहरम जैबो कलसे टुँहन स्‍वागत कर्ना मनैयह खोजो ओ उ गाउँसे नैजाइट्‍सम उह मनैयक घरम पलरहो
टुह्र घरम पैँठ्‍बो त ‘टुँहन शान्‍ति ह्‍वाए’ कैक कहहो
यदि उ घरमक मनै शान्‍ति पैनायोग्यक बाट कलसे उहाँ शान्‍ति रनेबा। तर यदि उ घरमक मनै योग्य नैहुइट कलसे शान्‍ति टुन्‍हकठे घुम्‍क आजाई
यदि कुई टुँहन स्‍वागत नैकरी या टुन्‍हक बात नैसुनी कलसे उ घर या सहर छोर्क जाइबेर आपन ग्‍वारक धूर झराअइहो। प्रे 
जाट्‌टीसे मै टुँहन कहटुँ न्यायक दिनम उ सहरक दशा सदोम ओ गमोरा सहरक दशासे फे कर्रा हुहीन। मत्ती  उत 
“हेरो भेँरीन ब्‍वाँसन्‍हक बीचम पठाइअस मै टुँहन पठाइटुँ। उहओर्से टुह्र साँपअस चलाक ओ ढुकुरअस स्‍वाझ होओ। लूक 
मनैनसे होसियार रहो काकरकि हुँक्र टुँहन पकर्क अड्‍डाअदालत लैजैहीँ ओ सभाघरम कोर्रा लगैहीँ
टुह्र म्‍वार कारण हाकिम ओ शासकन्‍हक आघ लैजाजैबो उ ब्‍याला टुह्र गैरयहूदीन्‍हक आघ म्‍वार बारेम साक्षी देहपर्नेबा
तर जब टुँहन पक्रैहीँ तब का बोल्‍ना कसिक बोल्‍ना कैक चिन्‍ता जिन करो। उहब्‍याला ब्‍वालपर्ना ठीक वचन टुँहन देजाई
काकरकि बोलुइया टुह्र नैहुइबो तर परमेश्‍वर बाबक आत्‍मा जो टुह्रद्वारा बोलहीँ
“मनै आपन दादुभैयन मुवाइक लाग पक्रादेहीँ डाईबाबा आपन छाईछावन छाईछावा आपन डाईबाबन्‍हक विरोधम उठहीँ ओ मुवाइ लगैहीँ
म्‍वार कारणले सबजन टुँहन हेल्‍हा करहीँ। तर जे अन्‍तिमसम स्‍थिर रही ऊ बचाजैनेबा। मत्ती 
मनै टुँहन एकठो सहरम सँतैहीँ कलसे टुह्र और सहरम भागजैहो। मै जाट्‌टीसे टुँहन कहटुँ टुह्र इस्राएलक हरेक सहरम काम सेक्‍ल नैरबो त मै मनैयक छावा फेदोस्र आजैम
“कौनो चेला आपन गुरुसे बरा नैरहट्‍ ओ कौनो नोकर आपन मालिकसे बरा नैरहट्‍। लूक  यूह  
चेला आपन गुरुअस ओ नोकर आपन मालिकअस हुइलसे धेर हो। यदि हुँक्र मै घरमालिकह त भूतन्‍हक रज्‍वा बालजिबुल कठ कलसे घरपरिवारन झन् का कहीँ मत्ती   मर्क  लूक 
“उहओर्से मनैनसे जिन डराओ काकरकि नुकाक ढैल सब चिज छर्लङ्‌ग देखपर्नेबा ओ गोप्‍यम रहल सब बात खुलस्‍त पारजैनेबा। मर्क  लूक 
ज्‍या बात मै अन्‍धारम कैरख्‍नु उ सब बात अजरारम कैदेओ ओ ज्‍या बात एकान्‍तम सुन्‍रख्‍लो उ सब बात घरक धूरीमसे प्रचार कैदेओ
हुँकनसे जिन डराओ जे शरीरह केल मुवाइसेक्‍ठ तर आत्‍मह मुवाइ नैसेक्‍ट। बेनसे आत्‍मा ओ शरीर दुनु नरकम नाश कर सेक्‍ना परमेश्‍वरसे डराओ
का एक पैँसम दुइठो गिउँरा नैबिक्‍ट उहफे परमेश्‍वर बाबक इच्‍छा बिना एकठो गिउँरा फे भूइँयम नैगिरट्
टुन्‍हक कपारिक भुत्‍ला एकएक कैक गनगैलबा
उहओर्से जिन डराओ गिउँरनसे टुह्र धेर मूल्‍यवान बाटो
“जे महीह मनैन्‍हक आघ स्‍वीकार करी मै फे ओहीह स्‍वर्गम रना आपन बाबक आघ स्‍वीकार करम
तर जे महीह मनैन्‍हक आघ इन्‍कार करी मै फे ओहीह स्‍वर्गम रना आपन बाबक आघ इन्‍कार करम।  तिमो 
“मै पृथ्‍वीम शान्‍ति आनक लाग अइनहुँ कैक जिन सम्‍झो। मै त शान्‍ति आनक लाग नाहीँ तर तरवाल चलाइक लाग पो अइनहुँ
मै त छावा आपन बाबक विरोध छाई आपन डाईक विरोध ओ पटोइह्‍या आपन सासूक विरोध कराइक लाग अइनहुँ
मनैयक शत्रु त वाकर आपनऽ घरक मनै हुइनेबाटस। मीका 
“जे आपन डाईबाबह महीसे धेर प्रेम करी ऊ म्‍वार चेला हुइना योग्यक नैहो। ओसहँक जे आपन छाईछावह महीसे धेर प्रेम करी ऊ फे म्‍वार चेला हुइना योग्यक नैहो
जे आपन क्रूस बोक्‍क म्‍वार पाछ नैलागट्‍ ऊ म्‍वार चेला हुइना योग्यक नैहो। मत्ती  मर्क  लूक 
आपन प्राण बचाइ खोजुइयन प्राण गुमैहीँ। तर म्‍वार पाछ लग्‍लक कारण आपन प्राण गुमुइयन जीवन पैहीँ। मत्ती  मर्क  लूक   यूह 
“टुँहन स्‍वीकार करुइया महीह स्‍वीकार कर्ठा ओ महीह स्‍वीकार करुइया महीह पठुइयह स्‍वीकार कर्ठा। मर्क  लूक   यूह 
अगमवक्तह ‘अगमवक्ता हुइट’ कैक स्‍वागत कर्ना मनै अगमवक्तन्‍हकअस इनाम पैहीँ। धर्मी मनैयह ‘धर्मी हुइट’ कैक स्‍वागत करुइयन धर्मी मनैन्‍हकअस इनाम पैहीँ
जे यी छोटीसेछोटी चेलामध्‍ये एकजहन म्‍वार चेला मान्‍क एक गिलास जुर पानी केल हुइलसे फे पियक लाग देहल कलसे मै जाट्‌टीसे कहटुँ ऊ आपन इनाम अवस्‍य पैनेबा।”
आपन बाह्र जन चेलन उ बात कैक सेक्‍ल त येशू हुँकन्‍हक सहरसहरम मनैन शिक्षा देह ओ खुशीक खबर प्रचार कर गैल
यूहन्‍ना झ्‍यालखानम रहल समयम ख्रीष्‍टक करल कामक बारेम सुन्‍ल त ऊ आपन चेलन येशूकठे यी बात पुछ पठैल
“हमार बट्‌या ह्‍यारल ख्रीष्‍ट अप्‍न जो हुइटी कि हम्र और केक्रो बट्‌या हेरी”
येशू हुँकन कल “टुह्र ज्‍या देखरख्‍लो ओ सुनरख्‍लो उ सक्‍कु बात यूहन्‍नकठे जाक कैदेओ
आन्‍धर मनै देख्‍डार्ट नाङ्‌गर मनै नेङ्‌गडार्ट कोररोग्यन चोखाजाइट बहिर मनै सुन्‍डार्ट मुवल मनै जिजाइट ओ दुःखीगरीब मनै खुशीक खबर सुन पाडार्ट। यशै  
म्‍वार कारण विश्‍वासम पाछ नैहट्‍ना मनै आशिष पउइयन हुइट।”
यूहन्‍नक चेलाहुँक्र जाइलग्‍ल त येशू मनैन यूहन्‍नक बारेम कल “टुह्र उजार ठाउँम का ह्‍यार गैलहो का बयालले हिल्‍ना नर्कटह ह्‍यार गैलहो
नैहो कलसे का ह्‍यार गैलहो त का मजामजा लुगा घालल् मनैयह ह्‍यार गैलहो मजामजा लुगा घालल् मनै त राजदरवारम रठ
टुह्र का ह्‍यार गैलहो त का अगमवक्तह ह्‍यार गैलहो जाट्‌टीसे मै टुँहन कहटुँ टुह्र अगमवक्तासे फे महान व्‍यक्तिह देख्‍लो
काकरकि धर्मशास्‍त्रम यूहन्‍नक बारेम असिक लिखल बा
‘हेरो मै आपन दूतह टुँहीनसे आघ पठैनेबाटुँ
ऊ टुँहार लाग डगर तयार पर्नेबा।’ मला 
मै जाट्‌टीसे टुँहन कहटुँ बप्‍तिस्‍मा देहुइया यूहन्‍नसे महान मनै आम्‍हीसम जन्‍मल् नैहुइट। तर फे स्‍वर्गक राज्‍यम जे सबसे कम महत्‍वक बा ऊ यूहन्‍नसे फे महान हो।”
बप्‍तिस्‍मा देहुइया यूहन्‍ना प्रचार करलठेसे आबसम स्‍वर्गक राज्‍य जोरसे आघ बहर्टीबा ओ जबरजस्‍ती करुइयनजुन उहाँक राज्‍यम जोरसे भित्तर जैटीबाट। लूक 
यूहन्‍नक पालासम सक्‍कु अगमवक्ताहुँक्र ओ मोशक व्‍यवस्‍था परमेश्‍वरक राज्‍यक बारेम अगमवाणी बोल्‍ल
टुह्र स्‍वीकार कर्ठो कलसे आइपर्ना एलिया यिह यूहन्‍ना हुइट। मला  मत्ती  मर्क 
ज्‍याकर सुन्‍ना कान बा यी बात उह बुझी
“मै यी जमानक मनैन केहीसे तुलना करुँ यी त बजारम खेल्‍ना छोटीछोटी लर्कापर्काअस बाट जे आपन सङ्‌घरेन सोर निकार्क कठ
‘हम्र टुन्‍हक लाग खुशीक बाजा बजादेली
तर टुह्र नैनच्‍लो
हम्र विलापक गीत गैली
तर टुह्र नैरुइलो।’
यूहन्‍ना खैनापिना नैकरँट्‍ उहफे टुह्र हुँकहीन भूत लागल मनैया कलो
मै मनैयक छावा खैटिपिटि अइनु त टुह्र महीह ‘हेरो खवस्‍ला पियस्‍ला कर उठुइया ओ पापीन्‍हक सङ्‌घर्‍या’ कैक दोष लगैठो। बुद्धि ठीक हो कना बात वाकर नतिजाले प्रमाणित हुइठा।”
जौनजौन सहरम येशू शक्तिशाली काम कैरख्‍लह उ सहरक मनै आपनआपन पापी मन परिवर्तन कैक परमेश्‍वरकठे नैघुम्‍लरलह। उहओर्से येशू उ सहरक मनैन कर्रा बोलीले असिक कल
यशै  इज – योए  आमो  जक  “टुह्र खोराजीन ओ बेथसेदक मनैन धिक्‍कार बा टुन्‍हक बीचम करल शक्तिशाली काम टुरोस ओ सीदोन सहरम करल रहट्‍ त उहाँक मनै आघहेँ भङ्‌ग्रा ओहर्क भुई घँस्‍क ओ आपनआपन पापी मन परिवर्तन कैक परमेश्‍वरकठे घुमजैनेरलह।  पाप कर छोर्क परमेश्‍वरकठे घुमल संकेतक रूपम उ समयम यहूदीहुँक्र भङ्‌ग्रा ओहर्ना ओ भुई घँस्‍ना काम करँट्‍
मै टुँहन कहटुँ न्यायक दिनम टुरोस ओ सीदोन सहरक मनैन्‍हक दण्‍डसे टुन्‍हक दण्‍ड झन् सह नैसेक्‍ना हुइनेबा
टुह्र कफर्नहुमक मनै का टुह्र आकाशसम उच्‍च पारजैबी कैक सोँचरख्‍लो टुह्र त पातालम खेद्वापैनेबाटो। काकरकि टुन्‍हक बीचम करल शक्तिशाली काम सदोम सहरम कर्लसे आम्‍हीसम उ सहर पलरने रह। यशै  उत 
उहओर्से मै टुँहन कहटुँ न्यायक दिनम सदोम सहरक मनैन्‍हक दण्‍डसे त टुन्‍हक दण्‍ड झन् सह नैसेक्‍ना हुइनेबा।” मत्ती  लूक 
उ ब्‍याला येशू कल “परमेश्‍वर बाबा स्‍वर्ग ओ पृथ्‍वीक प्रभु मै अप्‍नह धन्यवाद देहटुँ काकरकि बुद्धिमान ओ समझदार मनैनसे गुप्‍त ढरल बात अप्‍न कुछु नैजन्‍ना मनैन बुझादेली
हो परमेश्‍वर बाबा काकरकि अप्‍नह यिह बात मजा लागल
“म्‍वार परमेश्‍वर बाबा महीह सब चिजिक जिम्‍मा देरख्‍ल। परमेश्‍वर बाबा बाहेक मै छावह कुई फे नैचिह्‍नट्। ओ मै परमेश्‍वरक छावा बाहेक परमेश्‍वर बाबह कुई फे नैचिन्‍हट्‍। तर परमेश्‍वरक छावक चिह्‍नाइल मनैभर परमेश्‍वर बाबह चिह्‍न्‍ठ। यूह   
“गम्‍हिर भर्‍वा बोक्‍क डट्‌करल मनै म्‍वारठे आओ। मै टुँहन आराम देहम
म्‍वार जुवा बोको ओ महीसे सिखो काकरकि मै दयालु ओ नम्र बाटुँ। टुह्र आपन आत्‍मम आराम पैनेबाटो। यर 
हेरो म्‍वार जुवा सजिलो ओ भर्‍वा हलुक बा।”
उ समयम येशू बिसैना दिनम आपन चेलन्‍हकसँग गोहूँ बुइल खेत्‍वओर्से जाइटलह। भुँख लग्‍लकओर्से उहाँक चेलाहुँक्र गोहूँक बाल टुर्ने मिस्‍टी खाइलग्‍ल। व्‍य 
यी देख्‍क फरिसीहुँक्र उहाँह कल “हेरी त अप्‍नक चेलन बिसैना दिनम व्‍यवस्‍थक नियम अनुसार नैकरपर्ना काम करट।”
येशू हुँकन जवाफ देल “दाऊद ओ हुँकहार सङ्‌घरेन भुँखाइल ब्‍याला दाऊद का कर्लह का टुह्र पहर्ल नैहुइटो  शमू 
कसिक ऊ परमेश्‍वरक घरम पैँठ्‍क उहाँह चह्राइल रोटी आपन सङ्‌घरेन्‍हकसँग मिल्‍क खैलह जब कि व्‍यवस्‍था अनुसार पूजारीहुँक्र बाहेक और कौनोजन उ रोटी खाइ नैपाजाए। लेवी 
टुह्र व्‍यवस्‍थम नैपहर्ल हुइटो मन्‍दिरम पूजारी बिसैना दिनम समेत काम कर्ठ असिक हुँक्र बिसैना दिनिक नियमह भङ्‌ग कर्ठ उहफे हुँक्र दोषी नैमान्‍जैट। गन्‍ती 
मै टुँहन कहटुँ मन्‍दिरसे बरा कौनो यिहाँ बा
‘मै बलि नाही तर दया करल चहठुँ’ कैक परमेश्‍वरक कहल बात बुझल्‌रटो कलसे निर्दोष मनैयह दोष लगैने नैरलहो। मत्ती  होशे 
मै मनैयक छावा बिसैना दिनिक फे प्रभु हुइटुँ।”
उहाँसे निकर्क येशू हुँकन्‍हक सभाघरम गैल
उ ठाउँम एकठो हाँठ सुखल मनैया रह। फरिसीहुँक्र येशूह दोष लगैना विचारले प्रश्‍न पुछ्‌ल “बिसैना दिनम कौनो बेरम्‍हेन चोखैना ठीक हो का”
येशू जवाफ देल “बिसैना दिनम टुन्‍हकमध्‍ये केक्रो भेँरी खटाहम गिरल कलसे ओहीह बाहर नैनिक्रैटो का लूक 
भेँरीनसे त मनै धेर मूल्‍यवान हुइट। उहओर्से बिसैना दिनम मजा काम कर्ना ठीक हो।”
तबदोस्र येशू उ हाँठ सुखल मनैयह कल “टुँहार हाँठ तन्‍काओ।” ऊ हाँठ तन्‍काइल त वाकर हाँठ चोखागैलस
तब फरिसीहुँक्र सभाघरमसे निकर्क गैल ओ येशूह कसिक मुवाइ कैक सरसल्‍लाह करलग्‍ल
आपन विरोधम सरसल्‍लाह करट कैक थाहाँ पैल त येशू उहाँसे गैगिल। धेर जन उहाँक पाछ लग्‍ल ओ उहाँ आपन पाछ लगुइयन्‍हक बीचम रहल बेरम्‍हेन चोखैल
तर उहाँ हुँकन यी विषयम कौनोजहनसे कुछु जिन बटोइहो कैक चेताउनी देल
यी यशैया अगमवक्ताद्वारा परमेश्‍वरक ब्‍वालल् वचन पूरा ह्‍वाए अइलक बात हो
“म्‍वार र्‍वाजल प्रिय सेवक यिह हुइट
हिँकहीनसे मै धेर खुशी बाटुँ
हिँकाहारम मै आपन आत्‍मा खन्‍ह्‍यादेहम
तबदोस्र यिह सब जातिक मनैन न्याय प्रचार करहीँ
यी ना झैझग्रा करहीँ ना हल्‍लाखल्‍ला करहीँ
हुँकहार चिच्‍यैलक गल्‍लीम कुई फे नैसुनहीँ
ऊ मकाइल एकठो नर्कट फे नैटुरहीँ
जुगुरजुगुर बर्ना दिया फे नैबुटैहीँ
ओ अन्‍तम न्यायह नैजिताक नैछोरहीँ
ओ सब जातिक मनै हिँकाहारम आपन आशा करहीँ।” यशै 
मनै भूत लाग्‍क आन्‍धर ओ लाट हुइल् एकठो मनैयह उहाँकठे अन्‍ल। येशू ओहीह चोखैल त उ मनैया द्‍याख ओ ब्‍वाल सेक्‍ना हुइल्
यी देख्‍क सब मनै छक्‍क पर्टी असिक कहलग्‍ल “का यी दाऊदक सन्‍तान हुइट तो”
यी बात सुन्‍क फरिसीहुँक्र कल “यी मनैया भूतन्‍हक रज्‍वा बालजिबुलक शक्तिले भूतन निक्रैठा।” मत्ती  
तर येशू हुँकन्‍हक विचार थाहाँ पाक कल “आपसम फूट रहल राज्‍य नाश हुइठा। असहेँक कौनो सहर या परिवारम फूट बा कलसे उ फे नाश हुइठा
यदि शैतान शैतानह निकर्ठा कलसे ऊ आपनऽ विरोध कर्ठा। तब वाकर राज्‍य कसिक टिक सेकहीँस
यदि टुह्र महीह भूतन्‍हक रज्‍वा बालजिबुलक शक्तिले भूतन निक्रैठा कठो कलसे टुन्‍हक चेलन क्‍याकर शक्तिले निक्रैठ उहओर्से टुन्‍हक आपन चेलाहुँक्र जो टुँहन दोषी ठह्रैनेबाट
मै बालजिबुलक शक्तिले नाहीँ तर परमेश्‍वरक शक्तिले भूतन निक्रैठुँ। असिक परमेश्‍वरक राज्‍य टुन्‍हक बीचम आरहल कना बात टुह्र थाहाँ पाइसेक्‍ठो
“पैल्‍ह बलगर मनैयह बिना बहन्‍ल के वाकर घरम जाक वाकर धनमाल लुटसेकी घरक बलगर मनैयह बहन्‍लसे केल उ घरह लुट सेक्‍जैठा
“म्‍वारसँग नैलग्‍ना मनैया म्‍वार विरोधी हो। जे महीह जम्‍मा कर मद्दत नैकरट्‍ ऊ जम्‍मा करल फे छिट्‌काबिडिन पारदेठा। मर्क 
उहओर्से मै टुँहन कहटुँ मनैन्‍हक करल सब पाप ओ परमेश्‍वरक बदनाम कर्लक पाप क्षमा हुइसेकी तर पवित्र आत्‍मक विरोधम बदनाम कर्लक पाप क्षमा नैहुइनेहो
कुई मै मनैयक छावक विरोधम बोली कलसे ओहीह क्षमा देजाई तर पवित्र आत्‍मक विरोधम बोलुइयह यी युगम ओ अइना युगम फे क्षमा नैदेजैने हो। लूक 
“सँप्रल् फारा फरक लाग त रूख्‍वा फे सँप्रल् रह परल। रूख्‍वा सँप्रल् नैरहल कलसे फारा फे नैसँप्रट्। काकरकि रूख्‍वा त फारमसे चिन्‍मिल्‍ठा। मत्ती 
टुह्र साँपन्‍हक सन्‍तान टुह्र अपन्‍हे दुष्‍ट बाटो कलसे कसिक असल काम कर सेक्‍बो काकरकि मनम ज्‍या रठा उह मुहमसे निक्रठा। मत्ती    लूक 
मजा मनैया आपन मजा मनमसे मजऽ बात निक्रैठा तर खराब मनैया आपन खराब मनमसे खराबऽ बात निक्रैठा
मै टुँहन कहटुँ जे बिनकामक बात बट्‌वाइ ओहीसे न्यायक दिनम एकएक हिसाब लेजउइया बा
काकरकि टुन्‍हक ब्‍वालल् वचनक आधारम टुह्र दोषी या निर्दोष ठह्राजैनेबाटो।”
तबदोस्र शास्‍त्री ओ फरिसीहुँक्रमध्‍ये कौनोकौनो कल “गुरुजी एकठो अचम्‍मक चिन्‍ह देखादी हम्र ह्‍यार चाहटी।” मत्ती  मर्क 
येशू हुँकन जवाफ देल “यी दुष्‍ट ओ व्‍यभिचारी जमानक मनै चिन्‍ह ह्‍यार खोज्‍ठ। यी मनैन योना अगमवक्तक चिन्‍ह बाहेक और चिन्‍ह नैदेखाजैने हो। मत्ती  मर्क 
जसहेँक योना बराभारी मच्‍छीक प्‍याटिम तीन दिन तीन रात रलह ओसहेँक मै मनैयक छावा फे तीन दिन तीन रात माटीक भित्तर रहम। योना 
न्यायक दिनम निनवे सहरक मनै यी जमानक मनैन उठ्‌क दोषी ठह्रुइयाबाट। काकरकि योना परमेश्‍वरक वचन प्रचार कर्ल त हुँक्र आपन करल पापमसे मन परिवर्तन कैक परमेश्‍वरकठे घुम्‍ल। तर हेरो योनसे महान कौनो यिहाँ बाट। योना 
न्यायक दिनम दक्षिण देशक महारानी यी जमानक मनैन उठ्‌क दोषी ठह्रुइयाबाटी। काकरकि सोलोमन राजक ज्ञानगुणक बात सुनक लाग ऊ धेर दूरसे अइलही। तर हेरो सोलोमनसे महान कौनो यिहाँ बाट।  राज   इति 
“जब भूत्‍वा मनैयकमसे निक्रठा तब ऊ आराम कर्ना ठाउँ खोज्‍टी जैठा तर कहोँ फे नैभेटाइट्
नैभेटाइट्‍ त ऊ ‘जहाँसे निकर्क अइनु उहँ घुम्‍क जाइपरल’ कैक कठा। घुम्‍क गैल् कलसे ऊ पैल्‍हक घर खाली सफासुग्‍घर ओ सजिसजाउ पारल भेटैठा
तबदोस्र जाक अप्‍नसे आउर दुष्‍टदुष्‍ट सातठो भूतन लेक अइठा ओ भित्तर जाक उहँ बास कर्ठ। उ मनैयक दशा पैल्‍हकसे झन् खराब होजैठस। आजकाल्‍हिक दुष्‍ट मनैन्‍हक दशा फे ओसहेँ हुहीन।”
येशू भीडक मनैनसे यी बात बट्‍वैटीरहबेर उहाँक डाई ओ भैयन आगैल ओ हुँक्र उहाँसे बात बट्‌वाइ चाहँट्‍
तब एक जन येशूह कल “गुरु अप्‍नक डाई ओ भैयन अप्‍नसे बात बट्‌वाइक लाग बाहर अश्‍या लागट।”
येशू खबर अनुइया मनैयह कल “म्‍वार डाई के हो ओ म्‍वार भैयन के हुइट”
तबदोस्र आपन चेलन औँल्‍याक कल “हेरो म्‍वार डाई ओ म्‍वार भैयन हिँक्रहे हुइट
काकरकि स्‍वर्गम रना म्‍वार बाबक आज्ञापालन करुइयन जो म्‍वार डाई भैयन ओ बहिनेन हुइट।”
उह दिन येशू घरमसे निक्रल ओ समुद्रक किनारम जाक बैस्‍ल
तबदोस्र मनैन्‍हक भारी भीड उहाँक लग्‍घ आइल उहओर्से उहाँ लाऊम चिहुर्ल ओ मनैजुन समुद्रक किनारम ठह्र्‍यैल। लूक 
उहाँ मनैन आहानम धेर बात कल। उहाँ कल “एकठो मनैया बीया ब्‍वाय निक्रल्
बीया बुइबेर आकुर बीया डगरिम परल ओ चिरैँचुरुङ्‌गन आक खादेल
आकुर बीया पत्‍थ्राहा जग्‍गम परल जहाँ धेर गहिँरसम माटी नैरह। उ बीया झट्‌ट जामल्
तर मजासे जर ट्‍याक नैसेक्‍लकओर्से घामकमार उ झट्‌टहेँ सुख्‍गैल्
आकुर बीया कँटाहा जग्‍गम परल तर काँट बाह्रल त जम्ल बीया फे बाह्र नैस्‍याकल्
आकुर बीयाजुन मलगर जग्‍गम परल ओ कौनो सय गुणा कौनो साठी गुणा ओ कौनो तीस गुणा फरल
ज्‍याकर कान बा उह सुनऽ।”
चेलाहुँक्र उहाँकठे आक पुछ्‌ल “काकर अप्‍न मनैनसे बट्‌वाइबेर आहानम केल बट्‌वैठी”
येशू हुँकन जवाफ देल “टुँहन स्‍वर्गक राज्‍यक रहस्‍यमय बात बुझ्ना अक्‍किल देगैल् बा तर हुँकन देगैल् नैहो
काकरकि ज्‍याकरठे बा ओहीह आकुर देजाई ओ वाकरठे प्रशस्‍त हुइनेबाटस। तर ज्‍याकरठे नैहो वाकरठेसे रहल फे अछिन्‍जाई। मत्ती  मर्क  लूक  
उहओर्से मै मनैन सिखाइबेर आहानम बोल्‍ठुँ
हुँक्र हेर्ना त हेर्ठ तर नैदेख्‍ट
सुन्‍ना त सुन्‍ठ तर सुन्‍क फे नैबुझ्‍ट
यशैया अगमवक्तक कहल वचन हुँकन्‍हकम ठ्‌याक्‍क मिल्‍ठन
टुह्र सुन्‍ना त सुन्‍ठो तर बुझ्‍बोबुझ्‍बो नैकर्टो
हेर्ना त हेर्ठो तर देख्‍बोदेख्‍बो नैकर्टो
काकरकि हिँकन्‍हक मन भुठ्‌या होरलन
हिँकन्‍हक कान बहिर होरलन
हिँकन्‍हक आँख आन्‍धर होरलन
नकि त हिँक्र आपन आँखिले देख्‍नेरलह
आपन कानले सुन्‍नेरलह
मनले बात बुझ्‍नेरलह
ओ आपनआपन पापमसे घुम्‍नेरलह
ओ मै हुँकन मुक्ति देनेरनहुँ। यशै 
तर टुह्र आशिष पाइल मनै हुइटो काकरकि टुन्‍हक आँख देख्‍ठा ओ टुन्‍हक कान सुन्‍ठा
मै जाट्‌टीसे टुँहन कहटुँ टुन्‍हक द्‍याखल ओ सुनल बात धेर अगमवक्तन ओ धर्मी मनै देख्‍ना ओ सुन्‍ना भारी इच्‍छा कैरख्‍लह तर द्‍याख ओ सुन नैपैल।” लूक 
“आब बीया बुइना आहानक अर्थ सुनो
डगरिम परल बीया कलक ओसिन मनै हुइट हुँक्र परमेश्‍वरक राज्‍यक बारेम वचन सुन्‍ना त सुन्‍ठ तर नैबुझ्‍ट। तब शैतान आक हुँकन्‍हक मनम बुइल् बीया अछिन्‍क लैजिठा
पत्‍थ्राहा जग्‍गम परल बीया कलक ओसिन मनै हुइट हुँक्र परमेश्‍वरक राज्‍यक बारेम वचन सुन्‍टीकि खुशीसे स्‍वीकार कर्ठ
तर यी वचन हुँकन्‍हक मनम गहिँरसम जर ट्‍याक नैपैलकओर्से हुँक्र धेर समयसम टिक नैसेक्‍ट। परमेश्‍वरक वचन मन्‍लक कारण दुःखकष्‍ट या सतावट अइटीकि पाछ हट्‍जैठ
कँटाहा जग्‍गम परल बीया कलक ओसिन मनै हुइट हुँक्र परमेश्‍वरक राज्‍यक बारेम वचन त सुन्‍ठ तर यी जीवनक चिन्‍ताफिक्री ओ धनसम्‍पत्तिक ल्‍वाभलालचले हुँकन्‍हकम वचनह उट्‌मुटादेठा। उहओर्से हुँकन्‍हकम फारा नैफरट्
मलगर जग्‍गम परल बीया कलक ओसिन मनै हुइट हुँक्र वचन सुन्‍ठ बुझ्‍ठ ओ सय गुणा साठी गुणा ओ तीस गुणा फारा फरैठ।”
येशू फेदोस्र हुँकन और आहानम कल “स्‍वर्गक राज्‍य एकठो असिन मनैयाअस हो जे आपन खेत्‍वम मजा बीया बुइल्
रात्‍क सबजन सुतल ब्‍याला मौका छोप्‍क वाकर शत्रु आइल ओ गोहूँ बुइल खेत्‍वम सोहुँ बोक चलगैल्
जब गोहूँ जाम्‍क बाह्रल ओ बाल लागल तब सोहुँ फे देखपरल
“तबदोस्र घरमालिकक् नोकरहुँक्र आक कल ‘हजुर का अप्‍न खेत्‍वम मजा बीया नैबुइलही हेरी त सोहुँ कहाँसे आइल’
“ऊ हुँकन कल ‘कौनो शत्रु आक बोदेहल हुई।’
“नोकरहुँक्र मालिकह कल ‘हम्र जाक उँखारदेना हो’
“तर ऊ कल ‘आब जिन उँखारो काकरकि सोहुँ उँखारबेर गोहूँ फे उँखारजाई
गोहूँ कट्‍ना समय नैहुइट्‍सम दुनु चिजह सँगसँग बाह्र देओ। जब गोहूँ कट्‍ना समय आई तब गोहूँ कटुइयन कहम पैल्‍ह घाँस उँखारक जराईक लाग ब्‍वाझा पारो तबदोस्र गोहूँजुन जम्‍मा कैक बखारीम ढरो।’”
येशू फेदोस्र और आहान कल “स्‍वर्गक राज्‍य राईक दानाअस हो। एकठो मनैया आपन बारीम राइ बुइठा
राईक बीया और बीयसे छुटी रठा तर बाह्रल कलसे और सागसब्‍जीसे बरा झङ्ल्यार रूख्‍वाअस होजैठा। ओइहेँम चिरैँचुरुङ्‌गन आक ठाँट लगैठ।”  इस्राएल देशम राईक ब्‍वाँट बाह्रल कलसे भारी रूख्‍वा हुइठा
येशू फेदोस्र और आहान कल “स्‍वर्गक राज्‍य खमिरअस हो। एकठो महिला दश किलो पीठम डान्‍चे खमिर मिलैठी ओ उ पीठा सक्‍कु नैफुलट्सम एक ठाउँम ढर्लरठी।”
येशू भीडक मनैन सब बात आहानम सिखाइट्‍। उहाँ बिना आहानक हुँकन नैसिखाइट्‍
असिक अगमवक्तक ब्‍वालल् बात पूरा हुइल्
“मै आहानम बोलम
संसारक सृष्‍टिसे थाहाँ नैपागैल् बात मै जनादेहम।” भज 
तबदोस्र येशू मनैन छोर्क घरभित्तर गैल। उहाँक चेलन आक उहाँह कल “हमन सोहुँक बारेम कहल आहानक अर्थ बुझादी।”
येशू कल “मजा बीया बुउइया मै मनैयक छावा हुइटुँ
खेत्‍वा कलक संसार हो। मजा बीया कलक परमेश्‍वरक राज्‍यक मनै हुइट ओ सोहुँ कलक शैतानक मनै हुइट
सोहुँक बीया बुउइया शत्रुजुन शैतान हो। बाली कट्‍ना समय कलक यी संसारक अन्‍त्‍य हुइना दिन हो ओ बाली कटुइयनजुन स्‍वर्गदूतहुँक्र हुइट
“जसिक सोहुँ जम्‍मा कैक आगीम जराजैठा ओसहेँक यी संसारक अन्‍त्‍य फे हुइनेबा
उ दिन मै मनैयक छावा आपन स्‍वर्गदूतन पठैम ओ हुँक्र म्‍वार राज्‍यम पाप कर्ना ओ पाप कर लगैना सबजहन जम्‍मा कैक
आगीक भट्‌टीम फाँकदेहीँ। हुँक्र उहाँ दुःखले दाँत पिस्‍टी रुवाबासी कर्टिरहीँ
तब धर्मी मनै आपन परमेश्‍वर बाबक राज्‍यम दिनअस चम्‍कहीँ। ज्‍याकर कान बा उह सुनऽ
“स्‍वर्गक राज्‍य कौनो जग्‍गम गारल बहुमूल्‍य धनअस हो। कौनो मनैया भेटाइल कलसे फेदोस्र भठारदेठा ओ ऊ खुशी हुइटी जैठा ओ आपनठे रहल सक्‍कु सम्‍पत्ति बेँच्‍क उ जग्‍गा किन्‍ठा
“स्‍वर्गक राज्‍य असल मोती खोज्‍ना एकठो ब्‍यापारीअस हो
जब ऊ बहुमूल्‍य मोती भेटाइल तब आपनठे रहल सब चिज बेँच्‍क उ मोती किनल
“स्‍वर्गक राज्‍य समुद्रम फाँकल जालअस हो यिहिँम सब किसिमक मच्‍छी पर्ठ
जालम मच्‍छी पर्ल कलसे मनै ओहीह ढिक्‍वम तन्‍ठ। हुँक्र बैठ्‍क मजामजा मच्‍छी भाँरम ढर्ठ तर काम नैलग्‍ना मच्‍छी सब फाँकदेठ
यी संसारक अन्‍तिम दिनम अस्‍तह हुइनेबा। स्‍वर्गदूतहुँक्र आक धर्मी मनैन्‍हक बीचमसे दुष्‍ट मनैन अल्‍गैहीँ
ओ आगीक भट्‌टीम फाँकदेहीँ। हुँक्र उहाँ दुःखले दाँत पिस्‍टी रुवाबासी कर्टीरह्‍हीँ।”
येशू आपन चेलन पुछ्‌ल “का टुह्र यी सब बात बुझ्‍लो”
हुँक्र कल “बुझ्‍ली।”
उहओर्से येशू हुँकन कल “आब स्‍वर्गक राज्‍यक शिक्षा पाइल हरेक शास्‍त्री घरक एकठो मालिकअस हो। ऊ आपन भण्‍डारमसे लौव ओ पुरान बहुमूल्‍य चिजबिज निक्रैठा।”
यी आहान कैक सेक्‍ल त येशू उहाँसे गैल
येशू आपन हुर्कलक सहरम गैल। उहाँ उ ठाउँक सभाघरम असिन शिक्षा देल कि उहाँक शिक्षा सुन्‍क मनै छक्‍क पर्ल ओ कल “यी मनैया असिन बुद्धि ओ अचम्‍मक काम कर्ना शक्ति कहाँसे पाइलहुहीँ
यी त उह सिकर्मीक छावा नैहुइट का हिँकहार डाईक नाउँ मरियम ओ हिँकहार भैयन याकूब योसेफ सिमोन ओ यहूदा नैहुइट का
हिँकहार बहिनेन फे हमारसँग नैरट का तर यी मनैया असिन अचम्‍मक चिज कहाँसे पाइलहुहीँ”
हुँक्र असिक कटी इन्‍कार कर्ल
तर येशू हुँकन कल “आपन गाउँघर ओ परिवारम बाहेक अगमवक्तन्‍हक सक्‍कुओर आदर हुइठा।” यूह 
हुँकन्‍हक विश्‍वास नैरलक कारण येशू शक्तिक काम धेर नैकर्ल
उ समयम गालील क्षेत्रम राज्‍य कर्ना हेरोद येशूक करल कामक बारेम सुन्‍ल
तबदोस्र ऊ आपन दरबारक कर्मचारीन कल “ऊ त बप्‍तिस्‍मा देहुइया यूहन्‍ना हो। ऊ मुवलमसे जीगैल्। उहओर्से त ऊ असिन शक्तिशाली काम कर्ठा।”
पैल्‍ह का हुइल कलसे आपन भैया फिलिपक गोसिन्या हेरोदियासक कारणले हेरोद यूहन्‍नह पकर्क झ्‍यालखानम डाररख्‍लह। लूक 
काकरकि यूहन्‍ना घरीघरी हेरोदह असिक कैरख्‍लह “अप्‍न आपन भैयक गोसिन्यह लेना ठीक नैहो।” लेवी  
असिक कलकओर्से हेरोद हुँकहीन मुवाइक लाग रलह तर ऊ मनैनसे डरैल काकरकि मनै यूहन्‍नह अगमवक्ता हुइट कैक कहँट्‍
हेरोद राजक जन्‍म दिनिक उपलक्ष्‍यम हेरोदियासक छाई सबजन्‍हक आघ नाचल। यी देख्‍क हेरोद मोहित हुइल
तबदोस्र ऊ किर्‍या खाक आपन छाईह कल “टुँ ज्‍या मङ्‌ग्‍बो उह टुँहीन देहम।”
तर वाकर डाई ओहीह सिखाइल अनुसार ऊ कहल “बप्‍तिस्‍मा देहुइया यूहन्‍नक मुन्‍टा टठ्‌यम दी।”
यी सुन्‍क राजा हेरोद एकदम दुःखीत हुइल। तर ओत्रा धेर पहुनन्‍हक आघ किर्‍या खैलकओर्से ऊ वाकर माग पूरा कर्ना हुकुम देल
ऊ झ्‍यालखानम यूहन्‍नक मुन्‍टा काट लगैल
कट्‍ना मनैया हुँकहार मुन्‍टा टठ्‌यम आन्‍क उ केटीह देहल। केटीजुन लैजाक आपन डाईह देहल
तबदोस्र यूहन्‍नक चेलन आक हुँकहार मुवल शरीर लैजाक गर्ल ओ जाक येशूह यी खबर देल
जब येशू यी बात सुन्‍ल उहाँ लाऊम चिहुर्क एकान्‍त ठाउँम गैल। मनै येशू गैल कना बात थाहाँ पैल त हुँक्र सहरसहरसे निकर्क उहाँक पाछ लग्‍ल
येशू लाऊमसे उत्रबेर त मनैन्‍हक भीड उहाँह अश्‍या लागटलह। हुँकन देख्‍क उहाँह स्‍वाग लग्‍लन ओ उ ठाउँम आइल बेरम्‍हेन चोखादेल
सन्‍झ्‍या हुइल् त चेलाहुँक्र उहाँकठे आक कल “यिहाँ त कुछु फे नैहो सन्‍झ्‍या होस्‍याकल। यी मनैन बिदा दी ओ हिँक्र गाउँम जाक खैना चिज किन्‍क खाइ सेकहीँ।”
येशू हुँकन कल “हुँकन कहोँ जाइ नैपरहीन टुह्रहे हुँकन खाइक लाग देओ।”
चेलन कल “हमारठे त पाँचठो रोटी ओ दुइठो मच्‍छी केल बा।”
तब येशू कल “खै रोटी ओ मच्‍छी म्‍वारठे आनो।”
येशू मनैन दुबाहा ठाउँम बैठ लगैल ओ पाँचठो रोटी ओ दुइठो मच्‍छी लेक स्‍वर्गओर हेर्टी परमेश्‍वरह धन्यवाद देल। तबदोस्र उहाँ रोटी खन्‍टाखन्‍टा चेलन देल चेलाहुँक्र मनैन देल
हुँक्र सबजन अघाअघा खैल ओ उब्रल टुक्रिटुक्रा उठैल त बाह्र छिट्‌वा हुइल्
महिलाहुँक्र ओ लर्कापर्का छोर्क रोटी खउइया पुरुषहुँक्र केल पाँच हजार रलह
यी काम कैक सेक्‍ल त येशू आपन चेलन “लाऊम चिहुर्क महीसे आघ उपार जाजैहो” कैक अह्रैल। अप्‍नजुन मनैन विदावारी कैक पठैल
भीडक मनैन बिदा कैक सेक्‍ल त उहाँ अकल्‍हे प्रार्थना करक लाग पर्वत्‍वम गैल। रात हुइलम फे येशू अकल्‍हे उहँ पलरलह
उ ब्‍याला लाऊ किनारसे बरे दूर पुगरलहा। बतास उल्‍टाओर्से चल्‍लकओर्से छल्‍का लाऊह डगमगादेहटह
बिहान्‍नी तीन बजेओर येशू समुद्रम पानीक उप्रउप्र नेङ्‌ग्‍टी चेलन्‍हकठे गैल
उहाँह पानीक उप्रउप्र न्याङ्‌गट्‍ देख्‍क हुँक्र डराक “यी त भूत्‍वा हो” कटी चिच्‍यैल
तबहेँ येशू हुँकन असिक कल “साँसा जिन छोरो मै हुइटुँ जिन डराओ।”
यी सुन्‍क पत्रुस कल “प्रभु अप्‍न हुइटी कलसे महीह फे पानीक उप्रउप्र नेङ्‌ग्‍टी अप्‍नकठे अइना आज्ञा दी।”
येशू कल “आओ ना त”
पत्रुस लाऊमसे उत्रल ओ पानीक उप्रउप्र नेङ्‌ग्‍टी येशूकठे जाइलग्‍ल
तर बतास जोरसे चलट्‍ देख्‍क ऊ डरागैल ओ पानीम बुर लग्‍ल त डरले “प्रभु महीह बचाई” कटी चिल्‍लैल
येशू झट्‌ट हुँकहीन पकर्टी कल “खै टुँहार विश्‍वास काजे शङ्‍का कर्लो”
उहाँहुँक्र लाऊम चिहुर्ल त बतास फे ठम्‍हल
लाऊम रहुइयन सब चेलन उहाँक पाउ पर्टी कल “अप्‍न त जाट्‌टीसे परमेश्‍वरक छावा हुइटी।”
उहाँहुँक्र उपार गनेसरेत कना ठाउँम गैल
जब उ ठाउँक मनै उहाँह चिह्‍न्‍ल तब आञ्‍जरपाञ्‍जर इलाकक् मनैन खबर पठैल ओ मनैजुन सब बेरम्‍हेन येशूकठे अन्‍ल
ओ हुँक्र उहाँक लुगक टुप्‍प केल हुइलसे फे छुव पाइ कैक बिन्‍ती कर्ल ओ जत्रा जन छुल हुँक्र सबजन चोखागैल
तब कुछ फरिसी ओ शास्‍त्रीहुँक्र यरूशलेम सहरसे येशूकठे आक कल
“अप्‍नक चेलावँ रीत अनुसार हाँठ बिना धुइल खैठ। काजे हुँक्र पुर्खासे चल्‍तीआइल परम्‍परा नैमन्‍ट”
येशू हुँकन कल “काजे टुह्र आपन परम्‍परा कायम करक लाग परमेश्‍वरक आज्ञह नैमन्‍टो
परमेश्‍वर कैरख्‍ल ‘आपन डाईबाबक आदर करो। आपन डाईबाबक विरोधम दुष्‍ट बात बट्‌वैना मनैया मुवापाई।’ प्रस   व्‍य  लेवी 
तर टुह्र त मनै आपन डाईबाबह असिक कहल ठीक मन्‍ठो ‘मै टुँहन सहायता कर नैसेक्‍लकम दुःख जिन मनहो काकरकि मै टुँहन देहपर्ना चिज परमेश्‍वरह देना प्रतिज्ञा कैसेक्‍नु।’
असिक टुह्र आपन परम्‍परा मानक लाग परमेश्‍वरक आज्ञह रद्द कर्ठो
टुह्र कपटीहुँक्र यशैया अगमवक्तक लिखल बात टुन्‍हकम ठ्‌याक्‍क मिल्‍ठा। ऊ परमेश्‍वरक कहल बात लिख्‍ल
‘यी मनै महीह मुहले केल आदर कर्ठ
तर हुँकन्‍हक मन महीसे धेर दूर बाटन
महीह करल हुँकन्‍हक आराधना त बेकार बाटन
काकरकि हुँक्र म्‍वार शिक्षा सिखाइपर्ना ठाउँम मनैन्‍हक शिक्षा सिखैठ।’” यशै 
येशू भीडक मनैन आपनठे बलाक कल “म्‍वार बात ध्‍यान देक सुनो ओ बुझ्‍ना कोसिस करो
मुहओर्से भित्तर जैना खानले किहुह अशुद्ध नैबनाइट्‍ तर मुहओर्से बाहर निक्रना खराब वचनले हुँकन अशुद्ध बनैठा।”
पाछ चेलावँ उहाँकठे आक कल “अप्‍नक वचनले फरिसीन्‍हक चित्त दुःखल बाटन कैक का अप्‍न थाहाँ पारख्‍ली”
येशू कल “स्‍वर्गम रना म्‍वार बाबक नैलगाइल हरेक बुट्‌टा उँखारजाई
हुँकन्‍हक कुछु मतलब जिन करो हुँक्र आन्‍धर मनैन डोर्‍यैना आन्‍धर अगुवन हुइट ओ हुँक्र सबजन खटाहम हर्बरुइयाबाट।” लूक 
पत्रुस उहाँह कल “यी आहानक अर्थ हमन जनादी।”
उहाँ कल “का टुह्र आम्‍ही फे अबुझ बाटो
हमार खाइल चिज प्‍याटिम जैठा ओ शरीरमसे निकरजैठा कना बात का टुँहन थाहाँ नैहो
तर मुहओर्से निक्रना वचन मनमसे अइठा ओ उह वचनले मनैन अशुद्ध बनैठा
काकरकि मनमसे खराब विचार हत्‍या व्‍यभिचार चोरी झूट साक्षी ओ अपमान निक्रठा
मनैन अशुद्ध बनैना चिज यिह हो। तर रीत अनुसार हाँठ बिना धुइल खैटिम मनै अशुद्ध नैहुइट।”
तब येशू ओठेसे उठ्‍ल ओ टुरोस ओ सीदोन सहरओर गैल
उ ठाउँसे एकठो कनानी जन्‍नीमनैया अइली ओ चिच्‍यैटी कहलग्‍ली “हे प्रभु दाऊदक सन्‍तान महीह दया करी। म्‍वार छाईह भूत्‍वा जातसे सँताडारल।”
येशू ओहीह कुछु जवाफ नैदेल। तर उ जन्‍नीमनैया उहाँहुँकन्‍हक पाछपाछ लग्‍लरली ओ चिच्‍यैटीरली। तब उहाँक चेलावँ अइल ओ उहाँह बिन्‍ती कर्ल “यहीह पठादी।”
उहाँ कल “परमेश्‍वर महीह इस्राएलीन्‍हकठे केल पठारख्‍ल। हुँक्र हेराइल भेँरीअस बाट।”
उ जन्‍नीमनैया आउर लग्‍घ अइली ओ येशूक पाउ पर्क कली “हे प्रभु महीह सहायता करी।”
उहाँ कल “लर्कन्‍हक रोटी कुक्‍कुरीन्‍हक आघ फँक्‍ना ठीक नैहो।”
ऊ कली “हो प्रभु तर कुक्‍कुर फे त आपन मालिकन्‍हक खसाइल टुक्रिटुक्रा खैठ।”
तब येशू हुँकहीन कल “हेरो बाबु टुँहार विश्‍वास भारी बा। टुँहार कहलअस ह्‍वाए।” तबहेँ हुँकहार छाई चोखागैली
येशू ओठेसे गैल ओ गालील समुद्रक किनारकिनार हुइटी पर्वत्‍वम चिहुर्ल ओ बैठ्‍ल
तब मनैन्‍हक भारीभारी भीड नाङ्‌गर लुल आन्‍धर लाट ओ और धेर बेरम्‍हेन लेक उहाँकठे अइल। हुँक्र उ सबजहन उहाँक आघ ढैदेल ओ उहाँ सबजहन चोखादेल
यिहाँसम कि लाट मनैन ब्‍वालल् लुल मनैन चोखाइल नाङ्‌गर मनैन न्याङ्‌गल ओ आन्‍धर मनै देख्‍नाहा हुइल् देख्‍क सारा भीडक मनै छक्‍क पर्ल। ओ हुँक्र इस्राएलीन्‍हक परमेश्‍वरक महिमा कर्ल
तबदोस्र येशू चेलन आपनठे बलाक कल “यी मनै म्‍वारठे रहल आज तीन दिन होसेक्‍लन ओ हिँकन्‍हकठे खैना चिज कुछु फे बाँकी नैहुइटन। उहओर्से हिँकन देख्‍क महीह स्‍वाग लागटा। हिँकन भुँख्‍ल घर पठैना हो कलसे हिँक्र डगरीहम मूर्च्‍छा पर फे सेकहीँ।”
चेलावँ उहाँह कल “यी गाउँबस्‍ती नैरहल ठाउँम अत्रा धेर जन्‍हक लाग कहाँसे खाना जुटैना हो”
येशू हुँकन पुछ्‌ल “टुन्‍हकठे कैठो रोटी बा”
हुँक्र कल “सातठो रोटी ओ डान्‍चे छुटीछुटी मच्‍छी बाट।”
उहाँ भीडक मनैन भूइँयम बैठ्‌ना आज्ञा देल
उहाँ सातठो रोटी ओ मच्‍छी लेक परमेश्‍वरह धन्‍यवाद देल। उहाँ रोटी खन्‍टिखन्‍टा पर्ल ओ चेलन देल। हुँक्र उ रोटी मनैन बाँटदेल
हुँक्र सबजन अघाअघा खैल ओ उब्रल खन्‍टिखन्‍टा रोटी बराबरा छिट्‌टोक सात छिट्‌वा उठैल
रोटी खउइया जन्‍नीमनै ओ लर्कापर्का छोर्क पुरुषहुँक्र केल चार हजार रलह
तब येशू भीडक मनैन बिदा देल ओ अप्‍नजुन लाऊम चिहुर्क मगादान क्षेत्रओर गैल
एक दिन कुछ फरिसी ओ सदुकीहुँक्र येशूकठे अइल ओ उहाँक जाँच कर्ना उद्देश्‍यले स्‍वर्गसे एकठो चिन्‍ह देखामङ्‍ल। मत्ती  लूक 
उहाँ हुँकन जवाफ देल “सन्‍झ्‍याक आकाश लाल हुइल् कलसे टुह्र ‘काल दिन मजा रहुइया बा’ कठो
तर बिहान्‍क आकाश लाल ओ कर्‍या बद्री आइल बा कलसे टुह्र ‘आज पानी अउइया बा’ कठो। टुह्र आकाश हेर्क मौसम कसिन हुउइया बा कना बात जन्‍ठो तर आजकाल का हुइटीबा कना बात नैजन्‍टो
दुष्‍ट ओ परमेश्‍वरसे दूर गैल् मनै  शाब्‍दिक अनुवाद व्‍यभिचारी मनै। चिन्‍ह खोज्‍ठ तर हुँकन अगमवक्ता योनक जीवनम घटल घट्‍नक चिन्‍ह बाहेक और कौनो चिन्‍ह नैदेखाजाई।”  यी चिन्‍ह का रह कलसे योना समुद्रम फँक्‍वापैल एकठो बरानक मच्‍छी हुँकहीन लिलल् परमेश्‍वर तीन दिन पाछ उ मच्‍छीह उल्‍टी कर लगैल। यिह चिन्‍हक बारेम येशू बट्‌वैल जौन चिन्‍हले उहाँक मृत्‍युह ओ मुवलमसे फेदोस्र जियल घट्‍नह संकेत कर मत्ती । तबदोस्र येशू हुँकन छोर्क ओठेसे गैगिल। मत्ती  लूक 
चेलावँ समुद्रक उपार पुग्‍ल तर हुँक्र खाइ पुग्‍ना रोटी लैजाइ बिस्रारख्‍लह
येशू हुँकन कल “जागा रहो फरिसी ओ सदुकीन्‍हक खमिरसे होसियार रहो।” लूक 
हुँक्र अप्‍नअप्‍न बटोइल “हमारठे रोटी नैहो उहओर्से कहठुइहीँ।”
येशू यी बात थाहाँ पाक हुँकन कल “खै टुन्‍हक विश्‍वास रोटी नैहो कैक टुह्र काकर बट्‌वाइटो
का टुह्र आम्‍ही फे नैबुझ्‍टो पाँच हजार मनैन पाँचठो रोटीले खवैलक बात का टुह्र बिस्राडर्लो तब टुह्र उब्रल टुक्रिटुक्रा कै छिट्‌वा उठैलहो मत्ती 
ओ चार हजार मनैन सातठो रोटीले खवाइबेर उब्रल टुक्रिटुक्रा कै छिट्‌वा उठैलहो मत्ती 
मै रोटीक बारेम बट्‌वइलक नैहुइटुँ। टुह्र काजे बात नैबुझ्‍टो मै त टुँहन फरिसी ओ सदुकीन्‍हक खमिरसे होसियार रहो पो कनहुँ।”
बल्‍ल हुँक्र बात बुझ्‍ल कि येशू रोटी फुलैना खमिरक बात नाहीँ तर फरिसी ओ सदुकीन्‍हक शिक्षासे होसियार रहहो कैक बट्‌वाइटलह
येशू आपन चेलन्‍हकसँग कैसरिया फिलिप्‍पी कना सहरक आसपासम रहल ठाउँम पुग्‍ल। उहाँ आपन चेलन पुछ्‌ल “मनै मै मनैयक छावक बारेम बट्‌वाइबेर महीह ‘के हो’ कैक कठ”
हुँक्र जवाफ देल “कौनोजन अप्‍नह ‘बप्‍तिस्‍मा देहुइया यूहन्‍ना हुइट’ कठ कौनोजन ‘एलिया हुइट’ कठ कौनोजनजुन ‘यर्मिया या और अगमवक्तामध्‍ये एक जन हुइट’ कठ।” मत्ती  मर्क  लूक 
तब येशू हुँकन पुछ्‌ल “टुह्र जे म्‍वार बारेम कह पर्लसे का कबो”
यूह  सिमोन पत्रुस जबाफ देल “अप्‍न जीवित परमेश्‍वरक छावा ख्रीष्‍ट हुइटी।”
येशू हुँकहीन कल “योनक छावा सिमोन टुँ आशिष पाइल मनैया हुइटो काकरकि यी बात टुँहीन कुई फे नैसिखाइल तर स्‍वर्गम रना म्‍वार बाबा प्रकट कैदेल
मै टुँहीन कहटुँ कि टुँ पत्रुस हुइटो। मै आपन मण्‍डली यिह चट्‌टानम बनैम ओ ओहीह मृत्‍यु जित नैसेक्‍नेहो।  येशू हुँकहार लौव नाउँ “पत्रुस” ढैदेल ज्‍याकर अर्थ चट्‌टान हो। यिह चट्‌टान कलक “अप्‍न जीवित परमेश्‍वरक छावा ख्रीष्‍ट हुइटी।” कैक पत्रुसक करल स्‍वीकार हो। हुँकहार यिह विश्‍वासक जगम येशू आपन मण्‍डली बनुइया रलह
मै टुँहीन स्‍वर्ग राज्‍यक ड्वार खोल्‍ना साँचा देहम। ज्‍या टुँ पृथ्‍वीम बहन्‍बो उ स्‍वर्गम बाहान्‍जाई ओ ज्‍या टुँ पृथ्‍वीम छोर्बो उ स्‍वर्गम छोरजाई।” मत्ती  यूह 
तबदोस्र येशू अप्‍न मनैन मुक्ति देहुइया ख्रीष्‍ट रहल बात किहुह जिन कहहो कैक चेलन कर्रा आज्ञा देल
तबठेसे येशू अप्‍न भ्‍वागपर्ना दुःखक बारेम आपन चेलनसे बट्‌वाइलग्‍ल। उहाँ कल “मै यरूशलेम जैम उहाँ अगुवन मुख्‍य पूजारीनसे ओ शास्‍त्रीहुँकनसे दुःख पैम। मै मुवापैम तर तीसर दिनम फेदोस्र जिजैम।”
पत्रुस उहाँह एकओर लैजाक हप्‍काइलग्‍ल “परमेश्‍वर असिन हुइनासे रोकहीँ प्रभु अप्‍न असिक नैबट्‌वाइपर्ना रह।”
येशू पत्रुसकओर घुम्‍क कल “शैतान ओट्‌टी जा टैँ म्‍वार डगरिम ठ्‌यास लग्‍ना पत्‍थ्रा ढर खोज्‍ठ्‌या। टैँ परमेश्‍वरक हिसाबले नैसोँच्‍ट्‍या तर मनैन्‍हक हिसाबले सोँच्‍ठ्‌या।”
तबदोस्र येशू आपन चेलन कल “यदि कौनो मनैया म्‍वार चेला हुइ चहठा कलसे ऊ आपन इच्‍छा छ्‌वारपर्ठा ओ मुवपर्लसे फे इच्‍छुक होक आपन क्रूस ब्‍वाकपर्ठा ओ म्‍वार पाछ लागपर्ठा। मत्ती  लूक 
आपन प्राण बचाइ खोजुइयन प्राण गुमैहीँ। तर म्‍वार पाछ लग्‍लक कारण आपन प्राण गुमुइयन जीवन पैहीँ। मत्ती  लूक  यूह 
संसारभरिक धनसम्‍पत्ति हाँठ पार्क फे मनैया आपन प्राण गुमाइल कलसे ओहीह का फाइदा अथवा मनैयक प्राणसे धेर म्‍वालक और कुछु चिज बा का
मै मनैयक छावा आपन परमेश्‍वर बाबक महिमम स्‍वर्गदूतन्‍हकसँग अइम ओ हरेक मनैयह वाकर काम अनुसारक इनाम देहम। मत्ती  भज  रोम 
मै टुँहन जाट्‌टीसे कहटुँ कि अठे ठह्र्‍याइल कौनोकौनो मनै मै मनैयक छावह आपन राज्‍यम आइल नैद्‌याखट्‍सम नैमुनेहुइट।”
वाकर छ दिन पाछ पत्रुस याकूब ओ हुँकहार भैया यूहन्‍नह येशू आपनसँग लेक पर्वत्तोम गैल।  पत्र 
चेलावँ हेर्टीहेर्टी येशूक रूप बद्‌ललन। उहाँक अनुहार दिनअस चम्‍कलिन
ओ उहाँक लुगाजुन चह्‍कार उज्‍जर हुइलन। तब एकचोट्‌टे एलिया ओ मोशा येशूसे बात बट्‌वाइट्‍ देखपर्ल
पत्रुस येशूह कल “प्रभु हम्र यिहाँ रलक धेर मजा हुइल्। यदि अप्‍न चहबी कलसे मै यिहाँ तीनठो झोँप्री बनैम एकठो अप्‍नक लाग एकठो मोशक लाग ओ एकठो एलियक लाग।”
पत्रुस बोल्‍टीबोल्‍टी चह्‍कार बद्री आक उहाँहुँकन छोप्‍लन ओ बद्रीमसे असिन आवाज आइल “यी म्‍वार प्रिय छावा हुइट। हिँकहीनसे मै धेर खुशी बाटुँ। टुह्र हिँकहार कहल मनहो।” उत  व्‍य  भज  यशै  मत्ती   मर्क  लूक 
यी आवाज सुन्‍क चेलावँ एकदम डरैल ओ घोपट्‍यागैल
तर येशू आक हुँकन छुल ओ कल “उठो जिन डराओ।”
हुँक्र उठ्‌क हेर्ल त येशूह बाहेक और किहुह नैदेख्‍ल
उहाँहुँक्र पर्वत्तोमसे ओल्‍हाइबेर येशू हुँकन आज्ञा देल “मै मनैयक छावा मुवलमसे फेदोस्र नैजियट्‍सम यी दर्शनक विषयम किहुसे जिन बटोइहो।”
तब चेलावँ उहाँह पुछ्‌ल “ख्रीष्‍टसे आघ एलिया फेदोस्र संसारम आइपर्ठा कैक शास्‍त्रीहुँक्र काजे कठ” मला 
उहाँ हुँकन जवाफ देल “हो सब चिज ठीकठाक पारक लाग एलिया अवस्‍य आइपर्ठा
मै टुँहन कहटुँ एलिया फेदोस्र आरलह तर मनै हुँकहीन नैचिन्‍ह्‍ल ओ हुँक्र जसहेँक मन लग्‍लन हुँकहीनसे ओसहेँक दुर्व्‍यवहार कर्ल। मै मनैयक छावह फे हुँकन्‍हक हाँठसे दुःखकष्‍ट भ्‍वाग परुइयाबा।” मत्ती 
तब येशू त बप्‍तिस्‍मा देहुइया यूहन्‍नक बारेम बात बट्‌वाइटलह कैक हुँक्र बुझ्‍ल
येशू चेलन्‍हकसँग भीड रहल ठाउँम घुम्‍क अइल त एकठो मनैया उहाँक पाउ पर्क कहल
“प्रभु म्‍वार छावह दया करी मिर्गीरोग लग्‍लकओर्से यी धेर दुःख पाइटा। यी कबु आगीम कबु पानीम पर्टीरठा
मै यहीह अप्‍नक चेलन्‍हकठे अन्‍नु तर हुँक्र यहीह चोखाइ नैसेक्‍ल।”
येशू कल “टुह्र कस्‍सिन भ्रष्‍ट मनै हुइटो एक्‍को विश्‍वास नैकर्टो मै कैह्‍यासम टुन्‍हकसँग रहम मै कहाँसम सहुँ ओहीह यिहाँ आनो।”
येशू वाकरम रहल भूत्‍वह हप्‍कैल। तब उ भूत्‍वा वाकरमसे निकर्क गैल् ओ उ लौँरा तबहेँ चोखागैल्
पाछ चेलावँ उहाँह गुपचुपम पुछ्‌ल “हम्र काजे उ भूत्‍वह निक्राइ नैसेक्‍ली”
येशू हुँकन जवाफ देल “टुन्‍हक विश्‍वास कमजोर रलक कारणले हो। जाट्‌टीसे मै टुँहन कहटुँ कि एकठो राईक दाना बराबर टुन्‍हक विश्‍वास रहट कलसे टुह्र यी पर्वत्‍वह ‘अठेसे हट्‍जा’ कलसे यी हट्‍जैनेरह। ओ टुह्र ज्‍या फे कर सेक्‍नेरलहो। मत्ती  मर्क   कोर 
तर असिन किसिमक भूतन त ब्रत रह्‍क प्रार्थना कर्लसे केल निक्राइ सेक्‍जैठा।”
येशू आपन चेलन्‍हकसँग गालीलम रहल समयम हुँकन कल “मै मनैयक छावा दुष्‍ट मनैन्‍हक हाँठम सुम्‍प्‍वापैम
हुँक्र महीह मुवहीँ तर मुलक तीसर दिनम फेदोस्र जिजैम।” यी सुन्‍क चेलावँ धेर दुःखीत हुइल
प्रस   येशू ओ उहाँक चेलावँ कफर्नहुमम पुग्‍ल त मन्‍दिरक कर उठुइयन पत्रुसकठे आक कल “टुन्‍हक गुरु फे मन्‍दिरम तिरपर्ना कर तिर्ठ ना कि नैतिर्ट”  बीस वर्ष पुगल या ओहीसे धेर उमेर रहल हरेक यहूदी पुरुषहुँकन सालो मन्‍दिरक कर तिरपरन। उ कर एकठो कामदारक दुइ दिनिक ज्‍याला बराबर रह ओ उठल पैँसा मन्‍दिर मर्मत कर्ना कामम खर्च ह्‍वाए प्रस्‍थान   इतिहास  नहेम्याह 
ऊ जवाफ देल “तिर्ठ जे का नैतिरहीँ”
पत्रुस घरम पैँठ्‍ल त येशू हुँकहीन कल “सिमोन यी संसारक राजाहुँक्र केहीसे कर उठैठ आपन देशक जनतनसे कि औरजहनसे टुँहार विचार का बा”
पत्रुस जवाफ देल “औरजहनसे।”
येशू हुँकहीन कल “ओसिन हो कलसे आपन देशक जनताओँ छुट पारख्‍ल
तर फे हम्र हुँकन रिस नैलगाई। टुँ समुद्रम जाक बन्‍सी लगाओ ओ बन्‍सीम सबसे पैल्‍ह बाझल मच्‍छीक मुह् खोलो। टुँ वाकर मुहम एकठो चाँदीक पैँसा भेटैबो। उह पैँसा लैजाक मन्‍दिरम टुँहार ओ म्‍वार तिरपर्ना कर तिरदेओ।”
उह समयम चेलावँ येशूकठे आक पुछ्‌ल “स्‍वर्गक राज्‍यम सबसे महान् के हो” लूक 
तब येशू एकठो लर्कह बलैल ओ ओहीह हुँकन्‍हक बीचम ठह्रेइल
ओ कल “जाट्‌टीसे मै टुँहन कहटुँ टुह्र आपन मन परिवर्तन कैक असिन छोटी लर्काअस नैहुइट्‍सम टुह्र स्‍वर्गक राज्‍यम जाइ नैपैबो। मर्क  लूक 
यी लर्कक्‌अस अपन्‍हे नम्र हुउइया जो स्‍वर्गक राज्‍यम सबसे महान् हुउइया बा
“म्‍वार नाउँम असिन लर्कह स्‍वीकार करुइया महीह स्‍वीकार कर्ठा
म्‍वारम विश्‍वास करुइया यी छोटी लर्कामध्‍ये किहुह विश्‍वाससे जे बहकाई वाकर घ्‍याँचम चक्‍या झुलाक समुद्रम फाँकदेनासे त परमेश्‍वरसे पैना दण्‍ड झन् डरलग्‍टिक हुहिँस
“धिक्‍कार बा यी संसारक मनैन काकरकि हुँकन पापम फँसैना चिज धेर बा। मनैन पापम फँसैना अवस्‍था त अइबोकर्ठा तर औरजहन पापम फँसाइ खोज्‍ना मनैन धिक्‍कार बा
यदि टुँहार हाँठ या ग्‍वारा टुँहीन पाप कर लगैठा कलसे ओहीह काट्‌क फाँकदेओ काकरकि दुनु हाँठ या दुनु ग्‍वारा लेक नरकक् नैबुट्‌ना आगीम फँक्‍वापाइलसे त एक्‍कठो हाँठ या ग्‍वारा लेक स्‍वर्गम जैना मजा हो। मत्ती 
यदि टुँहार आँख टुँहीन पाप कर लगैठा कलसे ओहीह निकार्क फाँकदेओ काकरकि दुनु आँख लेक नरकम फँक्‍वापाइलसे त एक्‍कठो आँख लेक स्‍वर्गम जैना मजा हो।” मत्ती 
“होसियार रहो यी छोटी लर्कामध्‍ये किहुह फे हेल्‍हा जिन करो। मै टुँहन कहटुँ हुँकन्‍हक रेखदेख कर्ना स्‍वर्गदूतहुँक्र स्‍वर्गम म्‍वार बाबक सामुन्‍नेम सड्‌डभर पलरठ।  परमेश्‍वर हरेक व्‍यक्तिह सुरक्षा देहक लाग स्‍वर्गदूतन पठैठ भजनसंग्रह  हिब्रू 
काकरकि मै मनैयक छावा त हेराइल मनैन बचाइक लाग अइनहुँ। लूक 
“यदि एकठो मनैयक सयठो भेँरी बाट तर एकठो हेरागैल् कलसे ऊ उनान्सयठो भेँरीन चह्रनम छोर्क एकठो हेराइल भेँरोक खोजी नैकरट्‍ का
मै टुँहन जाट्‌टीसे कहटुँ यदि ऊ ओहीह भेटाइल कलसे ऊ नैहेराइल उनान्सयठो भेँरीन्‍हक लागसे उ भेटाइल एकठो भेँरोक लाग धेर खुशी हुउइया बा
असहेँक स्‍वर्गम रना टुन्‍हक बाबा यी छोटी लर्कामध्‍ये एकजहन फे नाश हुइल् नैचहट।”
“यदि टुँहार भैया टुँहार विरुद्धम पाप करल कलसे वाकरठे अकल्‍हे जाक ओहीह सम्‍झाओ। यदि ऊ टुँहार कहल मानल कलसे ऊ फेदोस्र टुँहार भैया हुइल्। लूक 
तर यदि ऊ टुँहार कहल नैमानल कलसे और एक या दुइ जहन सँग लैजाक ओहीह फेदोस्र सम्‍झाओ। काकरकि हरेक झैझग्रा दुइ या तीन जन साक्षी बैठ्‍क मिलाइपर्ठा। व्‍य 
यदि ऊ अत्रा कैक फे नैमानल कलसे उ बात सारा मण्‍डलीम जानकारी करादेओ। यदि ऊ मण्‍डलीक करल निर्णय फे नैमानल कलसे ओहीह गैरयहूदी ओ कर उठुइया भ्रष्‍टाचारी मान्‍क छोरदेहो
“जाट्‌टीसे मै टुँहन कहटुँ टुह्र ज्‍या पृथ्‍वीम बहन्‍बो उ स्‍वर्गम बाहान्‍जाई ओ टुह्र ज्‍या पृथ्‍वीम छोर्बो उ स्‍वर्गम छोरजाई। मत्ती  यूह 
“यी बात फे याद करो यदि पृथ्‍वीम टुह्र दुइ जन एक्‍क मन होक कुछु चिज मङ्‌ग्‍बो कलसे स्‍वर्गम रना म्‍वार बाबा उ चिज टुँहन देह्‍हीँ
काकरकि जहाँ दुइ कि तीन जन विश्‍वासीहुँक्र म्‍वार नाउँम जम्‍मा हुइठ उहाँ मै हुँकन्‍हक बीचम रठुँ।”
तब पत्रुस उहाँकठे आक पुछ्‌ल “प्रभु म्‍वार विरोधम पाप कर्ना मनैयह मै कै फ्‍यारासम क्षमा देहपर्ठा सात फ्‍यारासम” लूक 
येशू जवाफ देल “सात फ्‍यारासम केल नाहीँ सतहत्तर गुणा सात फ्‍यारा”  याकर अर्थ क्षमा देना कामक हिसाब नैकरपरट्‍ कहल हो
“स्‍वर्गक राज्‍य असिन बा एक दिन एकठो राजा आपन नोकरचाकरहुँकनसे हिसाबकिताब लेना विचार कर्ल
उ राजा हिसाबकिताब लेना क्रमम दश हजार स्‍वानक पैँसा ऋण लेहुइया एकठो ऋणी हुँकाहारठे आनगैल्
तर उ मनैया ऋण तिर नैस्‍याकल। नैस्‍याकल त वाकर मालिक ओहीह ‘अपन्‍हेह आपन गोसिन्यह आपन लर्कापर्कन ओ सारा श्रीसम्‍पत्ति बेँच्‍क ऋण चुक्ता कर्’ कैक हुकुम देलस
“उ मनैया आपन मालिकक् पाउ पर्क कहलागल ‘महीह दया करी मै अप्‍नक पैँसा सब चुक्ता कैदेहम।’
ओहीह देख्‍क उ मालिकह स्‍वाग लग्‍लन ओ ओहीह छोरदेल ओ वाकर सब ऋण मिनाहा कैदेल
“तब उ नोकर निकर्क गैल्। जैटीजैटी ऊ आपनसँग काम कर्ना और संघरेह भेटाइल। उ संघर्‍या ओहीसे एक सय चाँदीक पैँसा ऋण लेरख्‍लहा। ऊ त एकचोट्‌टे वाकर घाँटी पकर्क कहल ‘म्‍वार पैँसा तुरुन्‍त तिर।’
“उ सङ्‌घर्‍या वाकर पाउ पर्क बिन्‍ती करल ‘महीह दया करी मै अप्‍नक पैँसा सब चुक्ता कैदेहम।’
“तर ऊ नैमानल ओ ऋण नैतिरट्‍सम ओहीह झ्‍यालखानम डारदेहल
उ दुनुजहनसे सँगसँग काम कर्ना और नोकरहुँक्र यी सब घटना देख्‍क धेर दुःखीत हुइल। हुँक्र मालिकक्‌ठे जाक यी सब घटना बट्‌वादेल
“तब मालिक उ नोकरह आपनठे बलाक कल ‘टैँ दुष्‍ट नोकर हुइट्‍या। टैँ “महीह दया करी” कैक बिन्‍ती कर्ल्‍या त मै ट्‌वार सब ऋण मिनाहा कैदेनु
मै टोहीह दया करलअस टैँ फे आपनसँग काम कर्ना आपन सङ्‌घरेह दया करपर्ना नैरह का’
तब वाकर मालिक रिसले चूर हुइल ओ उ नोकर सब ऋण नैतिरट्‍सम ओहीह झ्‍यालखानम डारदेल
“यदि टुह्र आपन भैयह आपन हृदयसे क्षमा नैदेबो कलसे स्‍वर्गम रना म्‍वार बाबा फे टुँहनसे अस्‍तह व्‍यवहार करुइयाबाट।”
अत्रा बात बट्‌वाक सेक्‍ल त येशू गालीलसे यर्दन लद्‍यक पूरुब यहूदिया क्षेत्रओर गैल
मनैन्‍हक भारीभारी भीड उहाँक पाछपाछ लग्‍लन ओ उहाँ बेरम्‍हेन चोखैल
कुछ फरिसीहुँक्र उहाँकठे अइल ओ उहाँह बातबातम फँसैना उद्देश्‍यले एकठो बात पुछ्‌ल “का कौनो मनैया जौनटौन कारण देखाक आपन गोसिन्यसे छोडपत्र कर्ना ठीक हो”
येशू जवाफ देल “का सृष्‍टिकर्ता परमेश्‍वर सुरुम पुरुष ओ महिला बनैलक बात टुह्र पहर्क फे नैबुझ्‍टो उत  
उहओर्से त मनैया आपन डाईबाबह छोर्क आपन गोसिन्यसे मिल्‍लरठा हुँक्र दुनु जन मिल्‍क एक शरीर हुइठ। उत 
आब हुँक्र दुइ जन नैहुइट तर एक हुइट। उहओर्से परमेश्‍वरक मिलाइल जोह्रेह कुई फे अल्‍गाइ नैपरट्‍।”
हुँक्र उहाँह पुछ्‌ल “काजे मोशा छोडपत्र कागत लिख्‍क कौनो मनैया आपन गोसिन्यह छ्‌वार सेक्‍ना अनुमति देरख्‍ल” व्‍य  मत्ती 
येशू जवाफ देल “मोशा त टुन्‍हक मन कठोर रलक कारण टुँहन आपन गोसिन्यह छ्‌वार सेक्‍ना अनुमति देलह। तर सुरुम परमेश्‍वरक इच्‍छा ओसिन नैरलहन
मै टुँहन कहटुँ कि व्‍यभिचार बाहेक और कारणले आपन गोसिन्यह छोर्क द्वासर भ्‍वाज कर्ना मनैया व्‍यभिचार कर्ठा ओ जे छ्‌वारल गोसिन्यह भ्‍वाज कर्ठा ऊ फे व्‍यभिचार कर्ठा।” मत्ती   कोर 
चेलावँ उहाँह कल “यदि आपन गोसिन्यसे छोडपत्र कर सेक्‍जैना आधार ओत्र केल हो कलसे काजे भ्‍वाज कर्ना”
येशू हुँकन कल “यी वचन सबजन स्‍वीकार कर नैसेक्‍ट तर परमेश्‍वर कुछ मनैन यी वचन स्‍वीकार कर सेक्‍ना बनारख्ल
भ्‍वाज नैकर्ना विभिन्‍न कारण हुइसेक्‍ठा। काकरकि कत्रा जन त जन्‍मटीहिक नपुंसक रठ कत्राजहन और मनै नपुंसक बनादेरख्‍ठन ओ कत्रा जनजुन स्‍वर्ग राज्‍यक लाग अपन्‍हे भ्‍वाज नैकर्ट। आब यी बात जे मानसेक्‍ठा उह मान।”
येशू लर्कन्‍हकम आपन हाँठ ढैदेहीँ ओ हुँकन्‍हक लाग प्रार्थना कैदेहीँ कना विचारले कुछ मनै आपन लर्कन उहाँकठे अन्‍ल। यी देख्‍क चेलावँ उ मनैन हप्‍कैल
तर येशू कल “लर्कन म्‍वारठे आइदेओ हुँकन जिन रोको काकरकि स्‍वर्गक राज्‍य अस्‍त मनैन्‍हक लाग हो।”
येशू उ लर्कन्‍हक कपारिम हाँठ ढैढै आशिष देल ओ ओठेसे गैल
एकठो मनैया उहाँकठे आक कहल “गुरु अनन्‍त जीवन पाइक लाग महीह का असल काम करपरी”
उहाँ ओहीह कल “असल कामक बारेम टुँ महीह काजे पुछटो असल त परमेश्‍वर केल बाट। तर यदि टुँ अनन्‍त जीवन पाइ चाहटो कलसे उहाँक आज्ञापालन करो।”
उ मनैया पुछल “कौनकौन आज्ञा कहटी” येशू कल “यिह त हो हत्‍या नैकर्ना व्‍यभिचार नैकर्ना चोरी नैकर्ना झूट साक्षी नैबक्‍ना प्रस  व्‍य 
आपन डाईबाबक आदर कर्ना ओ आपन छिमेकीह अपन्‍हेहअस प्रेम कर्ना।” प्रस  व्‍य  लेवी 
उ जवान मनैया कल “यी सब त मै पालन कर्टीआइलबाटुँ। और का करपरी”
येशू ओहीह कल “यदि टुँ सिद्ध हुइ चाहटो कलसे जाओ ओ आपन सब चिज बेँच्‍क गरीबन बाँट्‌देओ ओ टुँ स्‍वर्गम धन पैबो। तब आक म्‍वार पाछ लागो।”
यी बात सुनल त उ जवान मनैया अन्‍धार मुह् लगाक चलगैल्। काकरकि ऊ आपनठे रहल धेर सम्‍पत्ति गुमाई नैचाहल
तब येशू आपन चेलन कल “जाट्‌टीसे मै टुँहन कहटुँ धनी मनैन स्‍वर्गक राज्‍यम जैना धेर कर्रा परहीन
वास्‍तवम कना हो कलसे धनी मनैन परमेश्‍वरक राज्‍यम जैनासे त बेनसे ऊँट्‌टोह सुइक नाखिमसे छिर्ना सजिलो हुहिँस।”
यी सुन्‍क चेलावँ अचम्‍म मन्‍टी कल “ओसिन हो कलसे के स्‍वर्ग जाइसेकी तो”
येशू हुँकन हेर्क कल “मनैन्‍हक लाग यी बात सम्‍भव नैहो तर परमेश्‍वरक लाग सब चिज सम्‍भव बा।”
तब पत्रुस उहाँह कल “हेरी हम्र त सब चिज छोर्क अप्‍नक पाछ लागरली। हम्र का पैबी तो”
येशू हुँकन कल “जाट्‌टीसे मै टुँहन कहटुँ मै मनैयक छावा लौव राज्‍यम आपन महिमामय सिंहासनम बैठम। उ समयम टुह्र म्‍वार पाछ लगुइयन फे बाह्रठो सिंहासनम बैठ्‍बो ओ इस्राएलक बाह्र कुलक न्याय कर्बो। मत्ती  लूक 
म्‍वारम विश्‍वास कर्लक कारण आपन दादुभैया दिदीबहिन्‍या डाईबाबा छाईछावा या जग्‍गाजमिन छोरुइया मनै सय गुणा धेर पैहीँ ओ अनन्‍त जीवन फे पैहीँ
तर आजकाल सबसे उच्‍च रहल धेर मनै पाछ सबसे टर्का दर्जम रहहीँ ओ आजकाल सबसे टर्का दर्जम रहुइयन धेर मनै पाछ सबसे उच्‍च हुइहीँ।” मत्ती  लूक 
येशू मनैन सिखैना क्रमम कल “स्‍वर्गक राज्‍य जग्‍गक एकठो मालिकअस हो। एक दिन बिहान्‍नी उ मालिक आपन अङ्‌गूरबारीम काम कराइक लाग ज्‍यालादारी मनैन ख्‍वाज निक्रल
ऊ हुँक्र एक दिनम पैना ज्‍याला तिर्ना बातम सहमति होक हुँकन आपन अङ्‌गूरबारीम काम कर पठैल
“ऊ नौ बजेओर बजार गैल त कत्रा मनैन बिनकामक ओस्‍तहेँ ठह्र्‍याइल देख्‍ल
ऊ हुँकन कल ‘यदि टुह्र जाक म्‍वार अङ्‌गूरबारीम काम कैदेबो कलसे मै टुह्र पाइपर्ना ज्‍याला टुँहन देहम।’
हुँक्र कामम गैल
“ऊ बाह्र बजेओर ओ तीन बजेओर बाहर निक्रल ओ औरजहन फे ओसहेँक कैक कामम लगैल
ऊ पाँच बजेओर बाहर निक्रल त औरजहन फे बिनकामक ओस्‍तहेँ ठह्र्‍याइल देख्‍ल। ऊ हुँकन कल ‘काजे टुह्र यिहाँ बिनकामक ओस्‍तहेँ ठह्र्‍याइल बाटो’
“हुँक्र जवाफ देल ‘हमन कुई फे काम नैदेल हो।’
“ऊ हुँकन कल ‘टुह्र फे जाक म्‍वार अङ्‌गूरबारीम औरजन्‍हक सँगसँग काम करो ना त।’
“सन्‍झ्‍या हुइल् त उ अङ्‌गूरबारीक मालिक आपन काम करुइयन्‍हक नाइकेह कल ‘ज्‍यालादारी मनैन बलाक हुँकन्‍हक ज्‍याला देओ। देहबेर पाछ आइल मनैनसे सुरु करो ओ आघ आइल मनैन पाछ देहो।’ लेवी  व्‍य 
“हुँक्र सबजन अइल पाँच बजे कामम लागल हरेक जन दिनभरिक पूरा ज्‍याला पैल
सुरुम कामम लागल मनै ‘हम्र औरजहनसे धेर पैबी’ कैक विचार कर्ल तर हुँक्र फे हरेक जन दिनभरिक पूरा ज्‍याला केल पैल
ज्‍याला पैल त हुँक्र जग्‍गक मालिकक् विरोध कर्टी कल
‘पाछ आइल यी मनै एक घण्‍टा केल काम कर्ल हम्रजुन दिनभर घाम मुमु काम कर्ली। तर अप्‍नहुँकन फे हमन देहल बराबर ज्‍याला देली’
“उ मालिक हुँक्रमध्‍ये एकजहन कल ‘हेरी सङ्‌घारी मै अप्‍नह कुछु अन्याय नैकर्लहुइटुँ। का अप्‍न महीसे पूरा एक दिनक ज्‍यालम काम कर्ना प्रतिज्ञा नैकर्लही
आपन पैना ज्‍याला लेक जाई। यी पाछ अउइयन फे मै अप्‍नह देहल बराबर ज्‍याला देह चाहटुँ
का आपन मन लागल मनैयह आपन सम्‍पत्ति देना म्‍वार अधिकार नैहो मै हुँकन्‍हक भलो कर्नु त अप्‍नह रिस लागल कि का’
“उहओर्से आजकाल सबसे उच्‍च रहल धेर मनै पाछ सबसे टर्का दर्जम रहहीँ ओ आजकाल सबसे टर्का दर्जम रहुइयन धेर मनै पाछ सबसे उच्‍च हुइहीँ।” मत्ती  मर्क  लूक 
यरूशलेमओर जाइबेर येशू आपन बाह्र जन चेलन एकओँहर बलाक कल
“हेरो हम्र यरूशलेम जाइटी। मै मनैयक छावा मुख्‍य पूजारीन्‍हक ओ शास्‍त्रीन्‍हक हाँठम सुम्‍प्‍वापैम ओ हुँक्र महीह मृत्‍युदण्‍ड पाइपर्ना दोषी ठह्रैहीँ
ओ महीह गैरयहूदीन्‍हक हाँठम सुम्‍पदेहीँ। हुँक्र महीह हिस्‍यैहीँ कोर्रा लगैहीँ ओ क्रूसम टङ्‌गाक मुवैहीँ। तर तीसर दिनम मै मुवलमसे फेदोस्र जिजैम।”
तबदोस्र जब्‍दियक गोसिन्या आपन छावन याकूब ओ यूहन्‍नह लेक येशूकठे अइली। ऊ येशूक पाउ पर्क बिन्‍ती कर्ली “महीह दया करी।”
उहाँ हुँकहीन पुछ्‌ल “टुँहीन का चाहल”
ऊ उहाँह कली “अप्‍न राजा हुइबी त म्‍वार यी दुनु छावनमध्‍ये एकठो अप्‍नक दाहिन ओ और अप्‍नक बाउँ पाञ्‍जर बैठ पैहीँ कना म्‍वार बिन्‍ती बा।”
तर येशू जवाफ देल “टुह्र का माङ्‌गटो उ बात टुह्र नैजन्‍टो। मै पियपर्ना दुःखक तीत घुट्‌का का टुह्र पियसेक्‍बो”  दुःखक तीत घुट्‌का पिना कलक येशू क्रूसम मुवबेर सहपर्ना चरम यातना हो
हुँक्र कल “सेक्‍बी।”
तब येशू हुँकन कल “मै सहपर्ना दुःखकष्‍ट टुँहन फे सहहीपरी। तर म्‍वार दाहिन ओ बाउँ पाञ्‍जर बैठ देना म्‍वार अधिकारक बात नैहो। यी त ज्‍याकरज्‍याकर लाग तयार कैगिल् बा हुँकन्‍हक लाग केल हो।”
यी बात सुन्‍क और दश चेलावँ उ दुइ जहनसे रिसैल
तब येशू हुँकन सबजहन एक्‍कठे बलाक कल “टुँहन थाहाँ बा कि गैरयहूदी मनैन्‍हकम शासन करुइयन मनमानी शासन कर्ठ ओ ठुलाठालीहुँक्रजुन हुँकन्‍हकम अधिकार जमैठ। लूक 
तर टुह्र ओसिन जिन करहो। टुह्रमध्‍ये सबसे बरा हुइखोजुइया टुन्‍हक सेवाचाक्री कर मत्ती  लूक 
ओ आघ सर खोजुइया सबजन्‍हक कमारा बन
मै मनैयक छावह हेरो ना। मै सेवा पाइक लाग नाहीँ तर सेवा करक लाग ओ और धेर जहन पापक दण्‍डसे छुट्‌कारा देहक लाग आपन प्राण देह आरनु।”
तबदोस्र उहाँहुँक्र यरीहो सहरओर्से जाइबेर मनैन्‍हक भारी भीड उहाँहुँकन्‍हक पाछ लागल
डगरीक पञ्‍ज्र आँख नैदेख्‍ना दुइ जन मनै बैठलरलह। हुँक्र येशू यिह डगर आइट कना सुन्‍ल त जोरसे चिल्‍लाक कहलग्‍ल “हे प्रभु दाऊदक सन्‍तान हमन दया करी”
भीडमक मनै हुँकन “चूप लागो” कैक हप्‍कैल तर हुँक्र झन् जोरसे चिल्‍लाक कहलग्‍ल “हे प्रभु दाऊदक सन्‍तान हमन दया करी”
येशू नेङ्‌ग्‍टीनेङ्‌ग्‍टी टक्‍कसे ठह्र्‍यागैल ओ हुँकन बलाक कल “टुह्र का चाहटो मै टुन्‍हक लाग का कैदीऊँ”
हुँक्र उहाँह कल “हे प्रभु हम्र देख्‍नाहा हुइ चाहटी।”
हुँकन देख्‍क येशूह स्‍वाग लग्‍लन ओ उहाँ हुँकन्‍हक आँख छुदेल। तबहेँ हुँक्र देख्‍नाहा होगैल ओ येशूक पाछ लाग्‍गैल
येशू ओ उहाँक चेलावँ यरूशलेमक लग्‍घ जैतून पर्वत्‍वम रहल बेथफागे कना ठाउँम पुग्‍ल। येशू दुइ जन चेलन असिक कैक आघ पठैल
“टुह्र उ हाउ गाउँम जाओ। गाउँम पैँठ्‍टीकि टुह्र एकठो गधा ओ वाकर बच्‍छोह बान्‍धल भेटैबो। हुँकन छोर्क यिहाँ म्‍वारठे अनहो
यदि कुई टुँहन कुछु कही कलसे ‘प्रभुह चाहल बाटन’ कहहो त ऊ टुँहन तुरुन्‍त आन देहुइयाबाट।”
असिक धर्मशास्‍त्र पूरा हुइल् काकरकि अगमवक्ता कैरख्‍ल
“सियोनक  सियोन कलक यरूशलेमक और नाउँ हो। मनैन कैदेओ
हेरो टुन्‍हक राजा टुन्‍हकठे अइटीबाट
उहाँ नम्र बाट ओ एकठो गधकम चिहुर्क सवार कर्ठ
उहाँ गधक बच्‍छोकम चिहुर्क सवार कर्ठ।” जक 
उ दुइ चेलावँ गैल ओ येशूक अह्राइल अनुसार कर्ल
हुँक्र गधा ओ वाकर बच्‍छोह आन्‍क हुँकन्‍हक पीठारीम आपनआपन चद्री बिछादेल ओ उहाँ बच्‍छोकम चिहुर्ल
भीडमक मनै आपनआपन पिछौरी डगरिम बिछैल ओ आकुर जन झालापाता काट्‌क डगरिम बिछादेल
उहाँक आघ ओ पाछ लागल भीडमक मनै चिल्‍लाचिल्‍लाक उहाँक जयजयकार करलग्‍ल
“दाऊदक सन्‍तानह होसन्‍ना  “होसन्‍ना” कलक “परमेश्‍वरक जय ह्‍वाए” कहल हो
परमप्रभुक नाउँम अउइया धन्यक हुइट
स्‍वर्गक परमेश्‍वरह होसन्‍ना” भज 
उहाँ यरूशलेमम पैँठ्‍ल त सारा सहरम हलचल मच्‍चल। मनै पुछलग्‍ल “यी के हुइट”
भीडमक मनै जवाफ देल “यी गालील क्षेत्रक नासरत सहरसे आइल एकठो अगमवक्ता येशू हुइट।”  गालील क्षेत्रक मनै अशिक्षित मानजाइँट्‍ ओ हेप्‍वा पाक व्‍यवहार कर्‍वाजपाइँट्‍
येशू मन्‍दिरम गैल ओ मन्‍दिरक अङ्‌नम व्‍यापार कर्ना सबजहन उहाँसे खेद्‍ल। उहाँ पैँसा सटुइयन्‍हक टेबुल ओ पर्‍यावाँ बेँचुइयन्‍हक बैठ्‌ना बिल्‍टादेल
उहाँ हुँकन कल “‘म्‍वार घर परमेश्‍वरसे प्रार्थना कर्ना घर हुई’ कैक धर्मशास्‍त्रम लिखल नैहो का यशै  तर टुह्र यहीह डाँका मर्ना ठाउँ बनारख्‍लो।” यर 
तबदोस्र आन्‍धर मनै ओ नाङ्‌गर मनै मन्‍दिरम येशूकठे अइल ओ उहाँ हुँकन चोखैल
मुख्‍य पूजारीहुँक्र ओ शास्‍त्रीहुँक्र येशूक करल अचम्‍मक काम देख्‍ल ओ लर्कापर्कन मन्‍दिरम “दाऊदक सन्‍तानह होसन्‍ना” कैक चिल्‍लाचिल्‍लाक कहट्‍ सुन्‍ल। तर हुँक्र रिसैल
ओ येशूह कल “हिँक्र का कहट का अप्‍न नैसुनठुइटी”
उहाँ हुँकन कल “सुनटुँ जे। का टुह्र धर्मशास्‍त्रम लिखल बात नैबुझ्‍टो उहिँम असिक लिखल बा
‘अप्‍न लर्कापर्कन ओ दूध खैना लर्कन
स्‍तुतिप्रशंसा कर सिखारख्‍ली।’” भज 
तब उहाँ सहरमसे निकर्क बेथानिया गाउँम गैल ओ उहँ रात रल
द्वासर बिहान सहरम घुमबेर येशूह भुँख लग्‍लन
डगरीक किनारम येशू एकठो अञ्‍जीरक रूख्‍वा देख्‍ल। बोँट्‍याओँट्‍या बा कि कैक उहाँ उ रूख्‍वठे गैल तर उ रूख्‍वम पत्‍या केल रह। तब उहाँ उ रूख्‍वह कल “आबठेसे ट्‌वारम कबु फे फारा जिन लागस।” ओ उ अञ्‍जीरक रूख्‍वा तबहेँ सुख्‍गैल्
यी देख्‍क चेलावँ अचम्‍म मन्‍टी कल “यी अञ्‍जीरक रूख्‍वा अत्रा झट्‌ट कसिक सुखल”
येशू हुँकन जवाफ देल “जाट्‌टीसे मै टुँहन कहटुँ यदि टुह्र विश्‍वास कर्ठो ओ शङ्‍का नैकर्टो कलसे टुह्र अञ्‍जीरक रूख्‍वह म्‍वार करलअस कर सेक्‍बो। ओ अत्र केल नैहोक यी पर्वत्तोह ‘यिहाँसे उँखर्क समुद्रम खस’ कबो कलसे टुन्‍हक कहलअस हुउइया बा। मत्ती   कोर 
यदि टुह्र विश्‍वास कर्ठो कलसे प्रार्थनम ज्‍या मङ्‌ग्‍लसे फे टुह्र पउइयाबाटो।”
उहाँ मन्‍दिरम जाक मनैन सिखाइटलह। तब मुख्‍य पूजारीहुँक्र अगुवाहुँक्र उहाँकठे आक पुछ्‌ल “यी काम कर्ना अधिकार टुँ कहाँसे पैलो टुँहीन यी अधिकार के देहल”
येशू हुँकन जवाफ देल “मै फे टुँहन एकठो बात पुछटु यदि टुह्र वाकर जवाफ देबो कलसे मै यी अधिकार कहाँसे पैनु कैक टुँहन कहम
यूहन्‍ना बप्‍तिस्‍मा देना अधिकार कहाँसे पैल परमेश्‍वरसे कि मनैनसे”
यी सुन्‍क हुँक्र अप्‍नअप्‍न बट्‌वाइलग्‍ल “आब हम्र का कही परमेश्‍वरसे कही कलसे ‘काकर टुह्र हुँकहीन विश्‍वास नैकर्लो त’ कहहीँ
मनैनसे कही कलसे कसिक कना हो उहँर फे डर बा काकरकि यूहन्‍नह सबजन अगमवक्ता हुइट कैक विश्‍वास कर्ठ।”
उहओर्से हुँक्र येशूह जवाफ देल “हमन थाहाँ नैहो।”
उहाँ हुँकन कल “ओसिन हो कलसे मै फे यी सक्‍कु काम कर्ना अधिकार कहाँसे पैनु कैक टुँहन नैकहम।”
येशू कल “मै एकठो आहान कहटुँ। उ सुन्‍क टुह्र आपन विचार कहसेक्‍ठो। एकठो मनैयक दुइ भाइ छावन रलहन। ऊ आपन बर्का छावकठे जाक कल ‘छावा अङ्‌गूरबारीम जाक आज काम करस हाँ।’
“ऊ जवाफ देहल ‘मै नैजैम।’ तर वाकर मन परिवर्तन हुइलस ओ गैल्
“उ मनैया आपन छोट्‌की छावह उह बात कल। ऊ जवाफ देहल ‘मै जैम।’ तर नैगैल्
“उ दुइ भाइ छावनमध्‍येम बाबक कहल के मानल”
हुँक्र जवाफ देल “बर्का छावा।”
येशू हुँकन कल “मै जाट्‌टीसे टुँहन कहटुँ कर उठुइयन ओ वेश्‍या काम करुइयन टुँहनसे आघ परमेश्‍वरक राज्‍यम जउइयाबाट
काकरकि यूहन्‍ना आक टुँहन सत्‍य डगर देखैल ओ टुह्र हुँकहीन विश्‍वास नैकर्लो। तर कर उठुइयन ओ वेश्‍या काम करुइयन हुँकहीन विश्‍वास कर्ल। यी देख्‍क फे टुह्र आपन पापी मन परिवर्तन नैकर्लो ओ हुँकहीन विश्‍वास नैकर्लो।” लूक  
येशू कल “आब और आहान सुनो। एकठो जग्‍गाधनी आपन जग्‍गम अङ्‌गूर लगाक गिन्‍यौरसे बेन्‍ह्‍वा बेहर्ल। ऊ अङ्‌गूर पेर्ना कोल ओ अख्‍वारी कर्ना अँट्‌वा बनैल। तब ऊ अङ्‌गूरिक खेती औरजहन अध्‍या देल ओ अप्‍नजुन परदेश लग्‍ल। यशै 
अङ्‌गूर टुर्ना समयम जग्‍गाधनी आपन नोकरन आपन बठा अङ्‌गूर लिह हुँकन्‍हकठे पठैल
“तर हुँक्र उ नोकरन दुर्व्‍यवहार कर्ल। हुँक्र कौनोजहन पिट्‌ल कौनोजहन पत्‍थ्रले मर्ल ओ कौनोजहन मार्क मुवादेल
जग्‍गाधनी पैल्‍हकसे धेर नोकरन हुँकन्‍हकठे पठैल। तर हुँक्र पैल्‍ह करलअस हुँकन फे ओस्‍तै दुर्व्‍यवहार कर्ल
आखिरम उ जग्‍गाधनी ‘म्‍वार छावह त हुँक्र पक्‍कहेँ आदर करहीँ’ कैक आपन छावह हुँकन्‍हकठे पठैल
“तर हुँक्र जग्‍गाधनीक छावह देख्‍क अप्‍नअप्‍न कल ‘यी त हकवाला हो। लेओ यहीह मुवादी त यी सम्‍पत्ति हमार होजाई।’
तब हुँक्र ओहीह घँस्‍यैटी अङ्‌गूरबारीसे बाहर लैगिल ओ मार्क मुवादेल।”
येशू पुछ्‌ल “आब जग्‍गाधनी अइहीँ त उ दुष्‍ट मनैन का करहीँ”
मुख्‍य पूजारीहुँक्र ओ शास्‍त्रीहुँक्र उहाँह जवाफ देल “ऊ अपन्‍हे आक उ दुष्‍ट मनैन मुवैहीँ ओ ठीकसे भाग देना और मनैन उ अङ्‌गूर खेती अध्‍या देहहीँ।”
येशू हुँकन पुछ्‌ल “का टुह्र धर्मशास्‍त्र पहर्क फे नैबुझ्‍टो
‘घर बनुइयन रद्दी ठह्राक फाँकल् पत्‍थ्रा त
कोनोक मुख्‍य पत्थ्रा बनल
यी काम परमप्रभुसे हुइल् हो
ओ यी हमार नजरम अचम्‍मक बा।’ भज 
“उहओर्से मै टुँहन कहटुँ परमेश्‍वरक राज्‍य टुन्‍हकमसे अछिन्‍क परमेश्‍वरक इच्‍छा अनुसार चल्‍ना मनैन देजाई
उ पत्‍थ्रम खसुइयन सबजन चकनाचूर हुहीँ तर ज्‍याकरम उ पत्‍थ्रा खसी ओहीह किचुलप्‍वाटा पारदी।”
जब मुख्‍य पूजारीहुँक्र ओ फरिसीहुँक्र येशूक कहल आहान सुन्‍ल तब उहाँ हुँकन्‍हक्‍के विरोधम कलह कैक हुँक्र बुझ्‍ल
हुँक्र उहाँह पक्रना दाउ ह्‍यारलग्‍ल तर हुँक्र मनैन्‍हक डर डरैल काकरकि मनै येशूह एकठो अगमवक्ता मानँट्‍
येशू मनैन सिखाइक लाग फेदोस्र आहान कल
“स्‍वर्गक राज्‍य असिन बा। एकठो राजा आपन छावक भ्‍वाजम धेर जहन निउँता देल
भ्‍वाजक भत्‍यार तयार हुइल् त उ राजा आपन नोकरन निउँता देहेल मनैन बलाए पठैल तर हुँक्र आइ नैचहल
“तब ऊ फेदोस्र और नोकरहुँकन असिक कैक पठैल ‘जाओ ओ निउँता देहेल मनैन कहो “खैना ब्‍याला हुइल् ठूलठूल नट्‌वन मार्क रिझारुझु सब चिज ठीकठाक पारल बा। खाए आओ।”’
“तर निउँता पाइल मनै कुछु मतलब नैकर्ल। एकठो खेत्‍वम गैल् और व्‍यापारम गैल्
ओ बाँकी रहल मनै उ नोकरन दुर्व्‍यवहार कर्ल ओ मार्क मुवादेल
तब राजा रिसले चूर हुइल ओ आपन सेना पठाक उ हत्‍याराहुँकन मुवाइ ओ हुँकन्‍हक सहरम आगी लगाइ लगैल
“तबदोस्र ऊ आपन नोकरहुँकन कल ‘भ्‍वाजक भत्‍यार तयार बा तर निउँता पाइल मनै यिहाँ अइना योग्यक नैरलह
उहओर्से गल्‍लीगल्‍लीम जाओ ओ भेटाइल मनैन भ्‍वाज खाइक लाग निउँता देओ।’
तब उ नोकरहुँक्र गल्‍लीगल्‍लीम गैल ओ भेटाइल सब असल ओ खराब मनैन बलाक अन्‍ल। ओ भोजाहा घर भरिभराउ हुइल्
“राजा पहुनन् ह्‍यार भित्तर अइल त एकठो मनैयह भोजाहा लुगा बिना लगैल आइल देख्‍ल
राजा ओहीह पुछ्‌ल ‘सङ्‌घारी काजे टुँ भोजाहा लुगा नैलगैलो’ तर उ मनैयकठे कुछु जवाफ नैरलहस
“तब राजा आपन सेवकहुँकन आदेश देल ‘वाकर हाँठग्‍वारा बाहान्‍क ओहीह बाहर अन्‍धकारम फाँकदेओ जहाँ मनै दुःखले दाँत पिस्‍टी रुवाबासी कर्टीरह्‍हीँ।’” मत्ती   लूक 
येशू कल “निउँता पाइल मनै धेर बाट तर रोजगैल् मनै डान्‍चे केल बाट।”
तब फरिसीहुँक्र गैल ओ येशूह बातबातम फँसैना जाल जोर्ल
हुँक्र आपन कुछ चेलन ओ हेरोदक कुछ मनैन येशूकठे असिक कह पठैल “गुरुजी अप्‍न इमान्‍दार बाटी कना हमन थाहाँ बा। अप्‍न परमेश्‍वरक सत्‍य बात ठीकसे सिखैठी ओ मनै का कहहीँ कना मतलब फे नैकर्टी काकरकि अप्‍न केक्रो पक्षपात नैकर्टी
आब हमन कही रोमी सरकारह कर तिर्ना ठीक हो कि नाही”  यी पदक शाब्‍दिक अनुवाद आब हमन कही कैसरह कर तिर्ना ठीक हो कि नाही
येशू हुँकन्‍हक दुष्‍ट विचार थाहाँ पाक कल “टुह्र कपटी मनै टुह्र छल कैक काकर महीह फँसाइ ख्‍वाजटो
कर तिर्ना पैँसा महीह देखाओ त।” हुँक्र एकठो पैँसा आन्‍क उहाँह देल
येशू हुँकन पुछ्‌ल “यी छाप ओ नाउँ क्‍याकर हो”
हुँक्र येशूह कल “रोमी सरकारक।”
तब येशू हुँकन कल “ओसिन हो कलसे सरकारक चिज सरकारह ओ परमेश्‍वरक चिज परमेश्‍वरह देओ।”
हुँक्र उहाँक बात सुन्‍क छक्‍क पर्ल ओ आपन डगर लग्‍ल
मनै मुलसे फेदोस्र नैजिट कहुइया सदुकी समूहक कौनोकौनो मनै उह दिन येशूकठे आक पुछ्‌ल प्रे 
“गुरुजी मोशा हमन परमेश्‍वरक असिन व्‍यवस्‍था देरख्‍ल यदि कौनो मनैया सन्‍तान बिना जन्‍मैल मुवल कलसे वाकर भैया भौजाइ जन्‍नी लिह ओ आपन दादुक लाग सन्‍तान जन्‍माए। व्‍य 
एकठो परिवारम सात भाइ रलह। बर्का भ्‍वाज करल तर सन्‍तान बिना जन्‍मैल मुगैल्। तब मन्‍ह्‍ला आपन भौजीह लिहेल्
ऊ फे सन्‍तान बिना जन्‍मैल मुगैल्। सन्‍ह्‍लक फे ओस्‍तै हुइलस। ओसिक करटकरट्‍ हुँक्र सक्‍कु भाइ ओहीह लेल तर सन्‍तान बिना जन्‍मैल मुगैल
अन्‍तिमम उ जन्‍नीमनैया फे मुगैल्
आब कही मुवलमसे हुँक्र फेदोस्र जिहीँ ओ स्‍वर्ग जैहीँ कलसे ऊ क्‍याकर गोसिन्या हुई काकरकि सक्‍कु भैयनसे वाकर भ्‍वाज होरलहस।”
येशू हुँकन जवाफ देल “टुह्र बात नैबुझ्‍ना कारण का हो कलसे टुह्र ना त धर्मशास्‍त्र जन्‍टो ना त परमेश्‍वरक शक्ति थाहाँ पैटो
काकरकि मनै मुवलमसे फेदोस्र जिलसे भ्‍वाजकाज कर्ना त बात नैहुइनेहो। स्‍वर्गम हुँक्र भ्‍वाज नैकर्ना स्‍वर्गदूतअस होजैठ
मुवलमसे फेदोस्र जिना विषयम परमेश्‍वरक कहल बात टुह्र पहर्क फे नैजन्‍टो का
उहाँ कल ‘मै टुन्‍हक पितापुर्खा अब्राहाम इसहाक ओ याकूबक परमेश्‍वर हुइटुँ।’ उहाँ मुवल मनैन्‍हक नाहीँ तर जिटीह रहुइयन्‍हक परमेश्‍वर हुइट।” प्रस 
उहाँक बात सुन्‍क भीडक मनै छक्‍क पर्ल
येशू सदुकीहुँकन चूप लगैल कैक फरिसीहुँक्र सुन्‍ल त हुँक्र एक गुट होक उहाँकठे अइल
हुँक्रमध्‍ये एक जन गुरु उहाँह फँसैना विचारले पुछ्‌ल लूक 
“गुरुजी परमेश्‍वरक व्‍यवस्‍थम रहल सबसे महान् आज्ञा कौन हो”
येशू जवाफ देल “परमप्रभु आपन परमेश्‍वरह आपन सारा हृदयले सारा प्राणले ओ सारा मनले प्रेम करो। व्‍य 
सबसे मुख्‍य ओ महत्‍वपूर्ण आज्ञा यिह हो
द्वासर आज्ञा फे अस्‍तह बा आपन छिमेकीह अपन्‍हेहअस प्रेम करो। लेवी 
सारा व्‍यवस्‍था ओ अगमवक्तन्‍हक शिक्षा यिह दुइठो आज्ञम आधारित बा।”
येशू एक गुट होक आइल फरिसीन पुछ्‌ल
“ख्रीष्‍टक बारेम टुन्‍हक विचार का बा ऊ क्‍याकर सन्‍तान हुइट”
हुँक्र उहाँह कल “दाऊदक सन्‍तान।”
उहाँ हुँकन कल “ओसिन हो कलसे काजे दाऊदह पवित्र आत्‍मा ख्रीष्‍टह ‘प्रभु’ कैक कह लगैल दाऊद कल
‘परमप्रभु म्‍वार प्रभुह कल
“जबसम मै टुँहार शत्रुन हराक
टुँहार पौलीक टर नैपारटसम
टुँ म्‍वार दाहिन पाञ्‍जर बैठ्‌लरहो।”’ भज 
दाऊद अपन्‍हे ख्रीष्‍टह ‘प्रभु’ कठ कलसे ख्रीष्‍ट कसिक दाऊदक सन्‍तान केल हुइल”
कुई फे जवाफ देह नैसेक्‍ल ओ उ दिनठेसे उहाँह प्रश्‍न पुछ्‌ना आँट फे कुई नैकर्ल
तब येशू भीडक मनैन ओ आपन चेलन कल
“शास्‍त्रीहुँक्र ओ फरिसीहुँक्र मोशक व्‍यवस्‍था सिखैना अधिकार पाररख्‍ल
उहओर्से टुह्र हुँकन्‍हक कहल सब बात मानपर्ठा तर हुँकन्‍हक व्‍यवहारक नकल जिन करो काकरकि हुँक्र औरजहन सिखैना त सिखैठ तर हुँक्र अप्‍न आपन सिखाइल अनुसार नैचल्‍ट
हुँक्र धर्मकर्मक उठाइ नैसेक्‍ना भर्‍वा मनैन बोकैठ तर अप्‍नभर उ भर्‍वा उठाइक लाग एकठो अङ्‌ग्रीले फे नैछुट
“हुँक्र ज्‍या काम कर्ठ मनैन देखाइक लाग केल कर्ठ। हुँक्र आपन लिल्‍हार ओ पख्रम बहन्‍ना व्‍यवस्‍थापत्री  व्‍यवस्‍थापत्री व्‍यवस्‍थापत्री छालक छुटीमुटि बाकसअस चिज रह। उहिँम पुरान नियमक मुख्‍यमुख्‍य पद लिखल रह। यहूदीहुँक्र विशेष कैक प्रार्थना करबेर पख्रम या लिल्‍हारिम व्‍यवस्‍थापत्री बान्‍धँट्‍। बराबरा बनैठ ओ अपन्‍हेह धर्मी देखाइक लाग आपन लुगक झब्रा  लुगक झब्रा बाहिरी लुगम रना लुगक झब्रा सादा या रंगित रह ओ मोशक व्‍यवस्‍था अनुसार इस्राएली पुरुषहुँक्र ओसिन लुगा लगाइँट्। फे नम्‍मानम्‍मा बनैठ। मत्ती  गन्‍ती  व्‍य 
हुँक्र भ्‍वाजभत्‍यारम ओ सभाघरम मुख्यमुख्य आसनम बैठ खोज्‍ठ
ओ बजारम मनै हुँकन ‘अभिवादन’ करल ओ ‘गुरु’ कहल चहठ
“तर टुँहन कुई फे ‘गुरु’ जिन कह काकरकि टुन्‍हक ‘गुरु’ त एक्‍कठो बाट ओ टुह्र सबजन दादुभाइअस बराबर बाटो
पृथ्‍वीम किहुह फे ‘बाबा’ जिन कहो काकरकि स्‍वर्गम रहुइया परमेश्‍वर केल टुन्‍हक ‘आत्‍मिक बाबा’ हुइट
टुँहन कुई फे ‘अगुवा’ जिन कह काकरकि टुन्‍हक एक्‍कठो ‘अगुवा’ ख्रीष्‍ट जो हुइट
टुह्रमध्‍ये सबसे बरा हुइखोजुइया टुन्‍हक सेवाचाक्री कर। मत्ती  मर्क  लूक 
महान हुइखोजुइया छुटी हुई छुटी हुइखोजुइया महान हुई। लूक  
“टुह्र शास्‍त्री ओ फरिसीहुँकन धिक्‍कार बा टुह्र कपटी बाटो काकरकि स्‍वर्गक राज्‍यक द्वारीम टुह्र ताल्‍चा लगारख्‍लो। टुह्र अपन्‍हे फे भित्तर नैजैटो ओ और जैना मनैन फे जाइ नैदेटो।”
“टुह्र शास्‍त्री ओ फरिसीहुँकन धिक्‍कार बा टुह्र कपटी बाटो काकरकि टुह्र विधवन्‍हक घरबार लुट्‍ठो तर टुह्र अपन्‍हेह धर्मी देखाइक लाग भर नम्‍मानम्‍मा प्रार्थना कर्लक बहाना बनैठो। उहओर्से टुह्र झन् धेर दण्ड पैबो।
“टुह्र शास्‍त्री ओ फरिसीहुँकन धिक्‍कार बा टुह्र कपटी बाटो काकरकि टुह्र एकठो मनैयह आपन धर्मम आनक लाग संसारभर चहर्ठो ओ यदि कौनो मनैया आगैल्‌कलसे टुह्र ओहीह आपनसे दोबर नरकक् योग्यक बनैठो
“टुह्र आन्‍धर अगुवन धिक्‍कार बा टुह्र ‘मन्‍दिर छुक किर्‍या खैलसे कुछु नैहुइट्‍ तर मन्‍दिरक स्‍वान छुक किर्‍या खैलसे किर्‍या लग्‍ठा’ कैक सिखैठो
टुह्र कसिन मूर्ख कि आन्‍धर बाटो कौन धेर महत्‍वपूर्ण हो स्‍वान कि स्‍वानह शुद्ध पर्ना मन्‍दिर
टुह्र ‘वेदी छुक किर्‍या खैलसे कुछु नैहुइट्‍ तर वेदीम चह्राइल भेटी छुक किर्‍या खैलसे किर्‍या लग्‍ठा’ कैक फे सिखैठो
टुह्र कसिन आन्‍धर बाटो कौन धेर महत्‍वपूर्ण हो भेटी कि भेटीह शुद्ध पर्ना वेदी
वेदी छुक किर्‍या खउइया वेदी ओ उहिँम चह्राइल सब भेटी छुक किर्‍या खैठा
ओसहेँक मन्‍दिर छुक किर्‍या खउइया मन्‍दिर ओ मन्‍दिरम रना परमेश्‍वरह छुछुक किर्‍या खैठा
ओ स्‍वर्गक नाउँ लेक किर्‍या खउइया परमेश्‍वरक सिंहासनक ओ उहिँम बैठ्‍ना परमेश्‍वरक नाउँम किर्‍या खैठा। यशै  मत्ती 
“टुह्र शास्‍त्री ओ फरिसीहुँकन धिक्‍कार बा टुह्र कपटी बाटो काकरकि टुह्र पुदीना सूँप ओ जीराजसिन कम महत्‍वपूर्ण चिजिक फे दश भागक एक भाग परमेश्‍वरह चह्रैठो। तर व्‍यवस्‍थम रहल न्याय दया ओ विश्‍वास जसिन धेर महत्‍वपूर्ण बातक कुछु मतलब नैकर्टो। टुह्र कम महत्‍वपूर्ण ओ धेर महत्‍वपूर्ण सब बात मानपर्ठा। लेवी 
टुह्र आन्‍धर अगुवन हुइटो। टुह्र भुसना लिलक डर पानी छन्‍ठो तर ऊँट्‌टोहजुन लिलडर्ठो
“टुह्र शास्‍त्री ओ फरिसीहुँकन धिक्‍कार बा टुह्र कपटी बाटो काकरकि टुह्र भाँरावर्तन उप्रउप्र त मिस्‍ठो तर टुन्‍हक भित्तरजुन ल्‍वाभ ओ दुष्‍टताले भरल रठा
आन्‍धर फरिसीहुँक्र पैल्‍ह टुन्‍हक भित्री भाग सफा करो ओ वाकर बाहर फे सफा हुइपर्ठा
“टुह्र शास्‍त्री ओ फरिसीहुँकन धिक्‍कार बा टुह्र कपटी बाटो काकरकि टुह्र त चून लगाइल गर्‍याअस बाटो जौन गर्‍या बाहरसे त एकदम मजा देखपर्ठा तर भित्तरजुन मुवल मनैन्‍हक हड्‍डी ओ अशुद्ध चिजले भरल रठा। प्रे 
ओसहेँक बाहरसे ह्‍यारबेर टुह्र मनैन्‍हक सामुन्‍ने धर्मीअस देखपर्ठो तर टुन्‍हक भित्तरजुन कपट ओ दुष्‍टताले भरल रठा
“टुह्र शास्‍त्री ओ फरिसीहुँकन धिक्‍कार बा टुह्र कपटी बाटो काकरकि टुह्र आपन पुर्खन्‍हक मुवाइल अगमवक्तन्‍हक गर्‍या सजिसजाउ बनैठो ओ आपन पुर्खन्‍हक मुवाइल धर्मी जनहुँकन्‍हक सम्‍झनम मजामजा गर्‍या बनैठो
टुह्र कठो ‘हम्र आपन पुर्खन्‍हकसँग रटी कलसे अगमवक्तन मुवैना हुँकन्‍हक कामम सहमत नैहुइनेरलही।’
असिक अप्‍न अगमवक्तन्‍हक हत्‍या करुइयन्‍हक सन्‍तान रहल बातक प्रमाण टुह्र अपन्‍हे देठो
आपन पुर्खन्‍हक सुरु करल पाप काम पूरा करो
“टुह्र साँपन्‍हक सन्‍तान टुह्र नरकक् दण्‍डसे कसिक उम्‍क सेक्‍बो मत्ती   लूक 
उहओर्से मै टुन्‍हकठे अगमवक्तन बुद्धिमान मनैन ओ शास्‍त्रीहुँकन पठैबुँ। टुह्र हुँक्रमध्‍ये कत्राजहन मुवैबो कत्राजहन क्रूसम टङ्‌गाक मुवैबो ओ कत्राजहन सभाघरम कोर्रा लगैबो ओ सहरसहरम सँतैबो
निर्दोष हाबिलक हत्‍याठेसे लेक मन्दिर ओ वेदीक बीचम मुवागैल् जकरियासम्‍मक ऊ बेरेक्‍याहक छावा रलह रगतक सब दोष टुन्‍हक कपारिम परी। उत   इति 
जाट्‌टीसे मै टुँहन कहटुँ यी दण्‍ड आजकाल्‍हिक मनैन्‍हक कपारिम परी
“यरूशलेम सहरक मनै परमेश्‍वरक अगमवक्तन मुवैना ओ उहाँक पठाइल सन्‍देशवाहकहुँकन पत्थ्रले मार्क मुवैना मनै टुह्र हुइटो। मुर्घिन्या चिङ्‌नीन छ्वापअस मै घरीघरी टुँहन जम्‍मा कैक सुरक्षा देह चहनु तर टुह्र नैमन्‍लो
हेरो टुन्‍हक सहर उजार हुउइया बा। यर 
मै टुँहन कहटुँ टुह्र ‘परमप्रभुक नाउँम आइल मनैयक प्रशंसा ह्‍वाए’ कैक नैकहट्‍सम टुह्र महीह फेदोस्र नैदेख्‍नेहुइटो।” भज 
तबदोस्र येशू मन्‍दिरमसे निकर्क जाइबेर उहाँक चेलावँ उहाँह मजामजा पत्‍थ्रले बनल मन्‍दिर देखाए अइल
येशू हुँकन कल “टुह्र यी दरवार द्‌याखटो ना जाट्‌टीसे मै टुँहन कहटुँ एक पत्थ्रक उप्‍पर और पत्थ्रा रह नैदेक सब ध्वस्‍त बनाजाई।”
येशू जैतून पर्वत्‍वम रहबेर उहाँक चेलावँ एकान्‍तम उहाँकठे आक पुछ्‌ल “कही गुरु यी घट्‍ना कैह्‍या हुई अप्‍न फेदोस्र अइना ओ यी संसारक अन्‍त्‍य हुइना चिन्‍ह का रही”
तब येशू हुँकन जवाफ देल “होसियार रहो त टुह्र ध्‍वाखा नैपैबो
काकरकि धेर जन ‘ख्रीष्‍ट मैहे हुइटुँ’ कैक दाबी कर्टी अइहीँ ओ धेर जहन भ्रमम परहीँ
जब टुह्र घमासान लडाइँ ओ हूलदङ्‌गा सुन्‍बो तब जिन डरैहो। यी त हुइहीपरी तर संसारक अन्‍त्‍यभर तबहेँ नैहुई
काकरकि जातिक विरोधम जाति ओ राज्‍यक विरोधम राज्‍य उठी। जहोँरतहोँर अनिकाल परी ओ भुइँचाल आई
यी सब त दुःखक सुरु केल हो
“तब मनै टुँहन पक्रहीँ ओ सजाय देहक लाग लैजहीँ ओ टुँहन मुवाइ फे सेकहीँ। टुह्र म्‍वारम विश्‍वास कलर्क कारण सब जातिक मनै टुँहन हेल्‍हा करहीँ। मत्ती 
धेर जन विश्‍वासमसे पाछ हट्‍जैहीँ। हुँक्र एकऔरजहन ध्‍वाखा देहीँ ओ हेल्‍हा करहीँ
धेर झूटा अगमवक्तन अइहीँ ओ धेर जहन छल करहीँ
जहोँरतहोँर पापक बिगबिगी रही ओ धेर जन्‍हक प्रेम जुर होजहीन
तर आखिरीसम विश्‍वासम पलरना मनै बचाजैहीँ। मत्ती 
स्‍वर्गक राज्‍यक बारेम खुशीक खबर सारा संसारम प्रचार कैजाई ताकि हरेक जातिक मनै सुन्‍ना मौका पैहीँ तबदोस्र संसारक अन्‍त्‍य हुई
“उहओर्से जब टुह्र दानिएल  दानिएल दानिएल पुरान नियमक एकठो अगमवक्ता रलह। अगमवक्तक ब्‍वालल् वचन अनुसार नाश करुइया घिनलग्‍टिक दुष्‍टह पवित्र ठाउँम ठह्र्‍याइल देख्‍बो पह्रुइया बुझ दान   
तब यहूदियम रहुइयन पर्वत्तोओर भगहीँ
घरक छतम रहुइयन सरसामान लेह घरभित्तर नैजाक छतहेँमसे भग्‍ने करहीँ। लूक 
खेत्‍वम रहुइयन आपन झुल्‍वा लेह घुम्‍क घर जिन अइहीँ
उ समयम गर्भवती जन्‍नीमनैन्‍हक ओ दूध खवैना डाई मनैन्‍हक कत्रा बिजोग हुहीन
हिउँदम या बिसैना दिनम टुँहन भाग जिन पर कैक प्रार्थना करो
काकरकि उ समयम अस्‍सिन महासङ्‍कष्‍ट हुई कि परमेश्‍वर सृष्‍टि करलठेसे आम्‍हीसम कबु फे नैहुइलहो ना कबु हुउइया हो। दान  प्रका 
यदि परमेश्‍वर उ कष्‍टक समय नैघटैना हो कलसे कुई फे नैबचुइया हो। तर आपन र्‍वाजल मनैन्‍हक कारणले परमेश्‍वर उ समय घटैना निर्णय कैरख्‍ल
उ ब्‍याला कुई ‘हेरो ख्रीष्‍ट अठे बाट’ या ‘ओठे बाट’ कही कलसे विश्‍वास जिन करहो
काकरकि झूटा ख्रीष्‍टहुँक्र ओ झूटा अगमवक्तन देखपरहीँ ओ स्‍याकलसम परमेश्‍वरक र्‍वाजल मनैन फे उल्‍काइक लाग हुँक्र अचम्‍मअचम्‍मक काम करहीँ ओ चिन्‍ह देखैहीँ
हेरो मै टुँहन सब बात आघहेँ जनादेरख्‍नु
“यदि मनै टुँहन ‘हेरो उहाँ उजार ठाउँम बाट’ कहीँ कलसे उहाँ जिन जाओ ओ ‘हेरो उहाँ भित्तर क्‍वाठम बाट’ कहीँ कलसे फे विश्‍वास जिन करो। लूक 
जसहेँक आकाशम बद्री चिम्‍कलसे सक्‍कुओरसे देखपर्ठा ओसहेँक मै मनैयक छावा घुम्‍क अइना दिनम सक्‍कुओरसे देखपरम
डाङ्‌गर रहल ठाउँम गिढ पर्ठ। लूक 
“उ महासङ्‍कष्‍ट ओरैटीकि दिन अन्‍धार होजाई ओ जोन्‍ह्‍या फे नैचम्‍की। आकाशमसे तोरैँया खसजाई ओ आकाशक सब शक्ति डगमगाजाई। यशै   इज  योए   प्रका 
ओ अन्‍तम मै मनैयक छावा अइटीरहल चिन्‍ह आकाशम देखपरी। पृथ्‍वीमक सब जातिक मनै रुवाबासी करहीँ ओ मै मनैयक छावह शक्ति ओ महान महिमासहित बद्रीम आइट्‍ देखहीँ। दान  जक  प्रका 
तुरहीक बरा आवाज आई त मै मनैयक छावा आपन स्‍वर्गदूतहुँकन पठैम ओ हुँक्र सारा स्‍वर्ग ओ पृथ्‍वीमसे म्‍वार र्‍वाजल मनैन जम्‍मा करहीँ
“अञ्‍जीरक रूख्‍वमसे एक बात सिखो जसिक रूख्‍वा पल्‍हाक पत्‍या लागल कलसे घाम छ्‌याँक लग्‍घ बा कैक टुह्र जन्‍ठो
ओसहेँक म्‍वार कहल बात पूरा हुइट्‍ देख्‍बो त म्‍वार अइना दिन पुगरहल कैक जनहो
जाट्‌टीसे मै टुँहन कहटुँ यी सब बात पूरा नैहुइट्‍सम यी पुस्‍ता नैबित्‍ने हो
आकाश ओ पृथ्‍वी बित्‍क जाई तर म्‍वार वचन कबु नैबिती
“म्‍वार अइना दिन कैह्‍या हो कैक ना त स्‍वर्गदूत जन्‍ठ ना त मै छावा जन्‍ठुँ। यी बात परमेश्‍वर बाबा केल जन्‍ठ
मै मनैयक छावा घुम्‍क अइना दिनिक अवस्‍था नोअक समयकअस रहुइया बा। उत 
जलप्रलय हुइनासे आघ नोआ जहाजम नैपैँठट्सम मनै खैटिरलह पिटीरलह ओ भ्‍वाजकाज कर्टिरलह
परमेश्‍वरक कराइल जलप्रलय सबजहन नाश नैकरट्‍सम हुँक्र कुछु थाहाँ नैपैल। मै मनैयक छावा घुम्‍क अइना दिन फे ओस्‍तै हुउइया बा। उत 
खेत्‍वम काम कर गैल् दुइ जन मनैमध्ये एकठो लैजाजाई ओ और छोरजाई
सँगसँग पीठा पिस्‍टीपिस्‍टी दुइ जन जन्‍नीमनैमध्ये एकठो लैजाजाई ओ और छोरजाई
“प्रभुक अइना दिन थाहाँ नैरलकओर्से जागा रहो
एकठो बात याद करो यदि घरक मालिक चोर्‍वा रात्‍क कौन समयम आइकठा कैक जन्‍ट कलसे ऊ जागा रनेरलह ओ चोरोह आपन घर फ्‍वार नैदेनेरलह। लूक 
उहओर्से टुह्र तयार रहपर्ठा काकरकि मै मनैयक छावा कैह्‍या घुम्‍क अइम कना बात टुँहन थाहाँ नैहो
“बुद्धिमान ओ विश्‍वासयोग्य काम करुइया के हो घरमुली ओहीह आपन घरक काम करुइयन्‍हक खानपानक व्‍यवस्‍था करक लाग अगुवा बनैठ
मालिक घुम्‍क आइल समयम यदि हुँकहीन ठीक तरिकासे काम करँट्‍ देखहीँ कलसे हुँकहीन पुरस्‍कार देहीँ
मै जाट्‌टीसे टुँहन कहटुँ मालिक हुँकहीन आपन सारा धनसम्‍पत्तिक जिम्मा देहहीन्
तर यदि उ काम करुइया दुष्‍ट बाट ओ ‘मालिक हाली नैअइहीँ’ कटी
मतोरेन्‍हकसँग खैनापिना कर्ना ओ और काम करुइयन जथाभावी पिट्ना काम करहीँ कलसे
हुँकहार नैचिताइल दिन ओ समयम मालिक अइहीँ
तब मालिक हुँकहीन कर्रा दण्ड देह्‍हीँ ओ हुँकहार दशा कपटीन्‍हकअस हुउइया बाटन। हुँक्र उहाँ दुःखले दाँत पिस्‍टी रुवाबासी कर्टीरह्‍हीँ।”
येशू कल “स्‍वर्गक राज्‍य असिन हो दशठो कन्याहुँक्र आपनआपन दिया लेक दुल्‍हह भ्‍याँट कर निक्रल। लूक 
हुँक्रमध्‍ये पाँच जन बिनबुद्धिक ओ पाँच जनजुन बुद्धिमान रलह
उ बिनबुद्धिक पाँच जन दिया त लैगिल तर हुँक्र थप्‍पन त्‍याल नैलैगिल
तर बुद्धिमानहुँक्रजुन थप्‍पन त्‍याल फे लैगिल
दुल्‍हह अश्‍या लागट्‍लागट्‍ बर्का रात होगिल त हुँक्र झूटुरझूटुर ओङ्‍घैटीओङ्‍घैटी भुसुक्‍क निन्दागैल
“आधा रातम ‘दुल्‍हा आइट भ्‍याँट कर आओ’ कना आवाज आइल त हुँक्र जग्‍ल
“उ दश्‍यौ जन कन्याहुँक्र झर्फराक उठ्‌ल ओ आपनआपन दिया ठीकठाक पर्ल
बिनबुद्धिक कन्याहुँक्र बुद्धिमानहुँकन कल ‘टुन्‍हक त्‍याल हमन फे डानडान देओ ना काकरकि हमार दिया त बुट लागल।’
“बुद्धिमान कन्याहुँक्र जवाफ देल ‘हमारठे सबजहन पुग्‍ना त्‍याल नैहो। बेनसे दोकानम जाक किनो ना।’
“हुँक्र त्‍याल किन गैल् ब्‍याला दुल्‍हा आगैल ओ तयार रहल कन्याहुँक्र दुल्‍हकसँग भ्‍वाज खाए भित्तर गैल ओ ड्‍वारिम ताल्‍चा लाग्‍गैल
“एक घरिक रह्‍क ऊ बिनबुद्धिक कन्याहुँक्र अइल ओ कहलग्‍ल ‘हजुर हजुर हमार लाग ड्‍वार उभकदेओ’ लूक 
“तर दुल्‍हा भित्रहेँसे जवाफ देल ‘जाट्‌टीसे मै टुँहन कहटुँ मै टुँहन चिन्‍बोचिन्‍बोनैकर्टुं।’
“उहओर्से जागा रहो काकरकि मै मनैयक छावा कौन दिन कौन समयम अइम कैक टुँहन थाहाँ नैहो।”
येशू कल “स्‍वर्गक राज्‍य असिन हो एकठो मनैया परदेश जाइलग्‍ल त आपन नोकरन बलैल ओ हुँकन आपन धनसम्‍पत्तिक जिम्‍मा लगैल
ऊ हुँकन्‍हक खूबीअनुसार एकठो नोकरह पाँचठो द्वासर नोकरह दुइठो ओ तीसर नोकरह एकठो स्‍वानक पैँसा देल ओ परदेश गैल
तब पाँचठो स्‍वानक पैँसा पउइया तुरुन्‍त जाक उ पैँसले व्‍यापार करल ओ और पाँचठो स्‍वानक पैँसा कमाइल
ओसहेँक दुइठो स्‍वानक पैँसा पउइया फे और दुइठो स्‍वानक पैँसा कमाइल
तर एकठो स्‍वानक पैँसा पउइयाजुन खोल्‍टी खान्‍क आपन मालिकक् धन भाँठदेहल
“धेर दिन पाछ मालिक अइल। ऊ आपन नोकरन बलैल ओ के कत्रा नाफा करल कैक हिसाब मङ्‍ल
पाँचठो स्‍वानक पैँसा पउइया नोकर मालिकक्‌ठे आक कहल ‘हजुर अप्‍न महीह जिम्‍मा देहल पाँचठो स्‍वानक पैँसले मै और पाँचठो स्‍वानक पैँसा कमारख्‍नु।’
“मालिक कल ‘स्याबास टैँ असल ओ विश्‍वासयोग्य नोकर हुइट्‍या। टैँ डान्चे चिजम फे विश्‍वासयोग्य हुइल्‍या। आब मै टोहीह धेर चिजिक जिम्‍मा देहम्। हम्र सँगसँग आनन्‍द मनाई।’
“दुइठो स्‍वानक पैँसा पउइया नोकर फे आक कहल ‘हजुर अप्‍न महीह जिम्‍मा देहल दुइठो स्‍वानक पैँसले मै और दुइठो स्‍वानक पैँसा कमारख्‍नु।’
“एकठो स्‍वानक पैँसा पउइया नोकर फे आक कहल ‘हजुर अप्‍न बरा खरो बाटी कैक महीह थाहाँ रह। अप्‍न ज्‍या नैबुइटी ओक्र कट्‍नी कर्ठी ओ ज्‍या नैढर्टी उह लेठी
महीह अप्‍नक डर लागल। उहओर्से मै अप्‍नक पैँसा खोल्‍टी खान्‍क भाँठरख्‍नुहुँ। अप्‍नक देहल पैँसा यिहाँ बा।’
“मालिक ओहीह जवाफ देल ‘टैँ दुष्‍ट ओ अल्‍छी नोकर यदि मै ज्‍या नैबुइटुँ ओक्र कट्‍नी कर्ठुं ओ ज्‍या नैढर्टुं उह लेठुँ कैक टैँ जन्लरलह्‍या कलसे
म्‍वार देहल पैँसा बैंकम काकर नैढर्ल्या ढर्ट्‍या कलसे आब मै ब्याजसहित पैँसा फिर्ता पैनेरनहुँ।’
“वाकरठेसे उ पैँसा अछिन्‍क दशठो स्‍वानक पैँसा रहल मनैयह देडारो
ज्‍याकरठे बा ओहीह आकुर देजाई त वाकरठे झन् धेर हुहिँस। तर ज्‍याकरठे नैहो वाकरठेसे रहल फे अछिन्‍जाई। मत्ती  मर्क  लूक 
यी बिनकामक नोरकह बाहर अन्‍धकारम फाँकदेओ। यी उहाँ दुःखले दाँत पिस्‍टी रुवाबासी कर्टिरही।” मत्ती   लूक 
येशू कल “मै मनैयक छावा सारा स्‍वर्गदूतन्‍हकसँग आपन महिमासहित अउइयाबाटुँ ओ आपन महिमामय सिंहासनम बैठुइयाबाटुँ। मत्ती  
उ ब्‍याला सब जातिक मनै म्‍वार आघ जम्‍मा हुहीँ। ओ भेँरी चह्रुइया छेग्रीन ओ भेँरीन अल्‍गाइअस मै हुँकन एकऔरजहनसे अल्‍गैम
ओ भेँरीन आपन दाहिनओर ओ छेग्रीन बाउँओर ढरम
“तब मै राजा आपन दाहिनओर रहल मनैन कहम ‘टुह्र म्‍वार बाबसे आशिष पाइल मनै हुइटो। संसारक सृष्‍टिसे टुन्‍हक लाग तयार पारल राज्‍यह अधिकार करो
काकरकि मै भुँखाइल ब्‍याला टुह्र महीह खैना चिज देलो। मै पियासल ब्‍याला टुह्र महीह पिनाचिज देलो। मै परदेशी रहलब्‍याला टुह्र महीह आपन घरम स्‍वागत कर्लो
मै नङ्‍ट रहलब्‍याला टुह्र महीह लगैना चिज देलो। मै बेराम परल ब्‍याला टुह्र म्‍वार स्‍याहारसुसार कर्लो। मै झ्‍यालखानम परल ब्‍याला टुह्र महीह भ्‍याँट कर अइलो।’
“तब धर्मी मनै जवाफ देहीँ ‘हे प्रभु कैह्‍या हम्र अप्‍नह भुँखाइल देख्‍ली त खैना चिज देली या पियासल देख्‍ली त पिनाचिज देली
कैह्‍या अप्‍न परदेशी रलही त हम्र अप्‍नह आपन घरम स्‍वागत कर्ली कैह्‍या अप्‍नह नङ्‍ट देख्‍ली त लगैना चिज देली
कैह्‍या अप्‍न बेराम पर्ली त हम्र अप्‍नक स्‍याहारसुसार कर्ली कैह्‍या अप्‍न झ्‍यालखानम पर्ली त हम्र अप्‍नह भ्‍याँट कर गैली’
“तब मै हुँकन जवाफ देहम ‘जाट्‌टीसे मै टुँहन कहटुँ म्‍वार मनैमध्‍ये सबसे छोटीह टुह्र ज्‍या कर्लो उ महीह जो कर्लो।’
“तबदोस्र मै आपन बाउँओर रहल मनैन कहम ‘टुह्र परमेश्‍वरक सराप परल मनै हुइटो। यिहाँसे चलजाओ शैतान ओ वाकर दूतन्‍हक लाग तयार पारल कबु नैबुट्‍ना आगीम जाओ
काकरकि मै भुँखाइल ब्‍याला टुह्र महीह खैना चिज नैदेलो। मै पियासल ब्‍याला टुह्र महीह पिनाचिज नैदेलो
मै परदेशी रहलब्‍याला टुह्र महीह आपन घरम स्‍वागत नैकर्लो। मै नङ्‍ट रहलब्‍याला टुह्र महीह लगैना चिज नैदेलो। मै बेराम परल ब्‍याला टुह्र म्‍वार स्‍याहारसुसार नैकर्लो। मै झ्‍यालखानम परल ब्‍याला टुह्र महीह भ्‍याँट कर नैअइलो।’
“हुँक्र असिक जवाफ देहीँ ‘हे प्रभु कैह्‍या हम्र अप्‍नह भुँखाइल पियासल परदेशी नङ्‍ट बेराम कि झ्‍यालखानम देख्‍क फे अप्‍नक सेवा नैकर्ली’
“तब मै हुँकन जवाफ देहम ‘जाट्‌टीसे मै टुँहन कहटुँ म्‍वार मनैमध्‍ये सबसे छोटीह टुह्र ज्‍या नैकर्लो उ महीह जो नैकर्लो।’”
“तब हुँक्र अनन्‍त दण्‍डक भागीदार हुइहीँ तर धर्मी मनै अनन्‍त जीवन पैहीँ।” दान 
अत्रा बात बट्‌वाक सेक्‍ल त येशू आपन चेलन कल
“आझुक दुइ दिन पाछ मुक्तिदिवस टिहार सुरु हुइकठा कना बात टुँहन थाहाँ बा। तब मै मनैयक छावा शत्रुन्‍हक हाँठम सुम्‍प्‍वापैम ओ हुँक्र महीह क्रूसम कील्‍ला ठोक्‍क मुवैहीँ।” प्रस 
उह समयम प्रधान पूजारी कैयाफक दरबारम मुख्‍य पूजारीहुँक्र ओ और अगुवाहुँक्र जम्‍मा होक बैठक बैस्‍ल
उ सभम हुँक्र येशूह गुपचुपम मार्क मुवादेना योजना बनैल
तर हुँक्र कल “टिहारक समयम यी काम कर्ना ठीक नैहुई नकि त मनै हूलदङ्‌गा मच्‍चाडरहीँ।”
बेथानिया गाउँक सिमोनक पैल्‍ह हुँकहीन कोररोग लागलरहन घरम येशू रलह
उहाँ खाए बैठल ब्‍याला एकठो जन्‍नीमनैया सिङ्‌गमरमरक शीशीम वास अइना बहुमूल्‍य चिज लेक अइली ओ येशूक कपारिम खन्‍ह्‍यादेली। लूक 
यी देख्‍क चेलावँ रिसैल ओ कल “अत्रा महङ् वास अइना चिज काजे खर्बास पारल
यी वास अइना चिज धेर पैँसम बिक्री कैक गरीबन देलसे हुइनेरह।”
येशूह यी सब बात थाहाँ रलहन। उहाँ कल “काजे टुह्र हिँकाहारपर कचकचाइटो यी म्‍वार लाग असल काम कैरख्‍ली
गरीबहुँक्र सड्‌डभर टुन्‍हकसँग पलरठ ओ चाहल ब्‍याला टुह्र जब फे हुँकन सहायता करसेक्‍ठो। तर टुह्र महीह सड्‌डभर नैपैबो। व्‍य 
म्‍वार शरीर गारक लाग आघहेँ वास अइना चिज खन्‍ह्‍याक तयार पाररख्‍ली
जाट्‌टीसे मै टुँहन कहटुँ सारा संसारम जहाँजहाँ खुशीक खबर प्रचार हुई हिँकहार सम्‍झनम हिँकहार करल यी कामक बयान कैजाई।”
यहूदा इस्‍करियोत बाह्र जन चेलावँमध्ये एकठो रह। ऊ मुख्‍य पूजारीन्‍हकठे जाक कहल
“यदि मै उहाँह पक्रना कामम अप्‍नहुँकन सहायता करम कलसे महीह का देबी” हुँक्र ओहीह चाँदीक तीसठो पैँसा देल। जक 
तबठेसे यहूदा येशूह पक्रादेना मौका ख्‍वाज लागल
खमिर नैमिलाइल रोटी खैना टिहारक पैल्‍ह दिन चेलावँ येशूकठे आक कल “हम्र अप्‍नक लाग मुक्तिदिवसक खाना खैना व्‍यवस्‍था कहाँ मिलाई”
उहाँ कल “सहरम एकठो विशेष मनैयकठे जाओ ओ हुँकहीन कहो ‘गुरुजी कैरख्‍ल म्‍वार लाग परमेश्‍वरक त्‍वाकल समय आरहल। मै आपन चेलन्‍हकसँग टुँहार घरम मुक्तिदिवसक खाना खाइकठुँ।’”
येशूक कहल अनुसार चेलावँ कर्ल ओ उहँ मुक्तिदिवसक खाना खैना व्‍यवस्‍था मिलैल
सन्‍झ्‍या हुइल् त येशू आपन बाह्र जन चेलन्‍हकसँग खाइ बैठ्‍ल
उहाँहुँक्र खैटिखैटि येशू हुँकन कल “मै जाट्‌टीसे टुँहन कहटुँ टुह्रमध्‍ये एक जन महीह पक्रादेहुइयाबाटो।”
यी सुन्‍क हुँक्र धेर दुःखित हुइल ओ पालिकपाला येशूह पुछलग्‍ल “प्रभु का उ मनैया मैहे हुइटुँ”
तब उहाँ हुँकन जवाफ देल “म्‍वारसँग टठ्‌यक रसम रोटी बिल्‍बोर्क खउइया महीह पक्रादेहुइया बा। भज 
धर्मशास्‍त्रम लिखलअस मै मनैयक छावह त मुवही परी। तर महीह पक्रा देहुइयह धिक्‍कार बा। बेनसे वाकर जन्‍म नैहुइटीस त मजा हुइनेरल्‍हीस।”
उहाँह पक्रादेहुइया यहूदा पुछल् “गुरुजी का उ मनैया मै हुइटुँ”
उहाँ ओहीह कल “टुँ त हुइटो।”
उहाँहुँक्र खाइबेर येशू रोटी लेक परमेश्‍वरसे आशिष मङ्‌ग्‍ल। उहाँ रोटी खन्‍टाक हुँकन देटी कल “यी म्‍वार शरीर हो लेओ खाओ।”
तबदोस्र उहाँ अङ्‌गूरिक मद रहल खोर्‍या लेक परमेश्‍वरह धन्‍यवाद देल ओ चेलन देटी कल “यी टुह्र सबजन पिओ
यी त धेर जन मुक्ति पाइक लाग बहाजैना म्‍वार रगत हो। परमेश्‍वर मनैनसे कर्लक लौव बाचह यिह रगत क्रियाशील बनैठा। प्रस  यर 
मै टुँहन कहटुँ आबठेसे परमेश्‍वरक राज्‍यम फेदोस्र नैपियतसम मै यी अङ्‌गूरिक मद पिबोपिबो नैकरम।”
तब एकठो भजन गाक ओठेसे उहाँहुँक्र जैतून पर्वत्तोम गैल
येशू हुँकन कल “आज रात्‍क टुह्र सबजन महीह छोर्क जाजैबो। काकरकि धर्मशास्‍त्रम लिखल बा
‘मै भेँरी चह्रुइयह मुवैबुँ त
भेँरी तितरबितर हुइहीँ।’ जक 
तर मै मुक फेदोस्र जिएम त टुँहनसे आघ गालीलम जैबुँ।” मत्ती 
पत्रुस येशूह कल “सबजन छोर्लसे फे मै अप्‍नह कबु नैछोरम।”
येशू पत्रुसह कल “जाट्‌टीसे मै टुँहीन कहटुँ आज्‍झु रात मुर्घा बस्‍नासे आघ टुँ महीह तीनचो इन्‍कार कर्बो।”
पत्रुस कल “महीह अप्‍नकसँग मुवपर्लसे फे मै अप्‍नह इन्‍कार कर्बोकर्बो नैकरम।” तब और चेलावँ फे ओसहेँक कल
तबदोस्र येशू आपन चेलन्‍हकसँग गेतसमनी कना ठाउँम गैल ओ आपन चेलन कल “मै हाउठे जाक प्रार्थना करकठुँ टुह्र अट्‍ठहेँ पलरहो।”
तर उहाँ पत्रुस ओ जब्‍दियक दुइ भाइ छावनभर आपनसँग लैगिल। उहाँ दुःखीत ओ व्‍याकुल हुइलग्‍ल
तब उहाँ आपन चेलन कल “मनक दुःख सह नैसेक्‍क म्‍वार मुटु फुट्‌नाअस करटा। टुह्र यिहँ म्‍वारसँग जागा रहो।”
अप्‍नजुन टनिक दूर जाक भूइँयम ढोक्र्‍यागैल ओ असिक प्रार्थना करलग्‍ल “हे परमेश्‍वर बाबा हुइसेक्‍ठा कलसे यी अइना दुःखक तीत घुट्‌का पिना समय हट्‌जाए। तर म्‍वार इच्‍छा अनुसार नैहोक अप्‍नक इच्‍छा अनुसार ह्‍वाए।”
येशू घुम्‍क अइल त हुँकन निन्‍दाइल देख्‍ल। उहाँ पत्रुसह कल “का टुह्र एक घण्‍टा फे जग्‍ल रह नैसेक्‍टो
जागा रहो ओ प्रार्थना कर्टिरहो त परीक्षम नैपर्बो। टुँहार मनम असल कर्ना इच्‍छा रलसे फे टुँहार शक्तिऽ नैहो।”
उहाँ फेदोस्र जाक प्रार्थना कर्ल “हे म्‍वार परमेश्‍वर बाबा यदि अइना दुःखक तीत घुट्‌का मै नैपिक नैहुइना हो कलसे अप्‍नक इच्‍छा अनुसार ह्‍वाए।”
उहाँ फेदोस्र घुम्‍क अइल त हुँकन निन्‍दाइल देख्‍ल काकरकि हुँक्र आँख उघार नैसेक्‍ल
उहाँ हुँकन्‍हकठेसे गैल ओ तीसर फ्‍यारा फे उह प्रार्थना कर्ल
उहाँ चेलन्‍हकठे घुम्‍क अइल ओ हुँकन कल “का टुह्र आम्‍हीसम निन्‍दैलबाटो आब आराम कर्ना समय ओराइल। हेरो मै मनैयक छावा पापी मनैन्‍हक हाँठम पर्ना समय आस्‍याकल्
उठो हुँकन्‍हकठे जाई। महीह ध्‍वाखा देहुइया यिहँ आइटा।”
येशू बट्‍वैटीरलह त उहाँक बाह्र जन चेलामध्‍ये एकठो चेला यहूदा आगैल्। वाकरसँग लट्‍ठी ओ तरवाल लेल्‍हलेल्‍ह एक बगाल मनै रलह। हुँकन मुख्‍य पूजारीहुँक्र ओ अगुवाहुँक्र पठारख्‍लहन
येशूह ध्‍वाखा देहुइया यहूदा हुँकन एकठो इशारा देरख्‍लहा “मै ज्‍याकर गाल चुमम उह हो येशू। ओइहेह पक्रहो।”
ऊ तुरुन्‍त येशूकठे जाक “गुरुजी प्रणाम” कहल ओ उहाँक गाल चुमल्
येशू ओहीह कल “सङ्‌घारी टुँ ज्‍या कर आरलो उ कैडारो ना।”
तब हुँक्र येशूह पक्रल
यी देख्‍क येशूकसँग रहलमध्‍ये एक जन तरवाल झिँक्‍क प्रधान पूजारीक कमारह झम्‍काइल त वाकर कान च्‍वाट्‌टसे काटगैलस
तब येशू हुँकहीन कल “टुँहार तरवाल डाबम ढरो। तरवाल खेलुइयन तरवालीले जो कट्‌वापैहीँ
यदि मै मङ्‍टुँ कलसे म्‍वार बाबा बाह्र पल्‍टनसे फे धेर स्‍वर्गदूत म्‍वार लाग तुरुन्‍त पठादेनेरलह। टुह्र का सोँचरख्‍लो
तर यदि मै मङ्‌ना हो कलसे धर्मशास्‍त्रम लिखल बात कसिक पूरा हुई”
तब येशू भीडक मनैन कल “का टुह्र महीह डाँका सोँच्‍क लट्‍ठी ओ तरवाल लेक पक्र आरलो मन्‍दिरम सिखाइबेर दिनका दिन मै टुन्‍हक्‍केसँग रहुँ तब टुह्र महीह नैपकर्लो। लूक  
तर म्‍वार बारेम धर्मशास्‍त्रम लिखल बात पूरा हुइक लाग टुह्र महीह पक्र आरलो।” तब सब चेलावँ उहाँह छोर्क भाग्‍गैल
तब हुँक्र येशूह प्रधान पूजारी कैयाफक घरम लैगिल। उहाँ शास्‍त्रीहुँक्र ओ अगुवाहुँक्र जम्‍मा होरलह
पत्रुस दूरऽसे येशूक पाछपाछ प्रधान पूजारीक घरक अङ्‌नम पुग्‍ल। आब का हुइठा कैक ह्‍यारक लाग ऊ द्वरपालेन्‍हकठे जाक बैठ्‍ल
मुख्‍य पूजारीहुँक्र समेत महासभक सारा मनै येशूह मृत्‍युदण्‍ड देहक लाग उहाँक विरोधम झूटा प्रमाण ख्‍वाज लग्‍ल
झूट साक्षी बकुइयन धेर जन आक उहाँह दोष लगैल तर फे हुँक्र कुछु प्रमाण नैपैल
आखिरम दुइठो मनै आघ जाक कल
“यी मनैया ‘मै परमेश्‍वरक मन्‍दिर बिग्राक तीन दिनम यहीह बनाइसेक्‍ठुँ’ कहल।” यूह 
तब सबजन्‍हक सामुन्‍नेम प्रधान पूजारी उठ्‍क येशूह पुछ्‌ल “का टैँ कुछु जवाफ नैदेहठुइट्‍या का ट्‌वार विरोधम बकल साक्षीक बारेम ट्‌वार कहपर्ना बात कुछु नैहो”
तर येशू चामचुम पलरल
प्रधान पूजारी उहाँह कल “जीवित परमेश्‍वरक शक्तिले मै टोहीह आज्ञा देहटुँ यदि टैँ परमेश्‍वरक छावा ख्रीष्‍ट हुइट्‍या कलसे ‘हुइटुँ’ कोह्।”
येशू कल “हुइटुँ नि का आब मै का कहटुँ कलसे अप्‍नहुँक्र मै मनैयक छावह सारा शक्ति रहल परमेश्‍वरक दाहिन पाञ्‍जर बैठल देख्‍बी। तबदोस्र स्‍वर्गमसे बद्रीकसँग आइट्‍ देख्‍बी।” दान 
यी सुन्‍टीकि प्रधान पूजारी रिसले आपन झुल्‍वा फर्ल ओ कल “यी त परमेश्‍वरक बदनाम हो। आब हमन और साक्षी का चाहल टुह्र परमेश्‍वरक बदनाम कर्लक त सुन्‍डर्लो। लेवी 
टुन्‍हक विचार का बा”
हुँक्र जवाफ देल “यहीह मृत्‍युदण्‍ड देहपर्ठा।”
तबदोस्र हुँक्र येशूक मुहम थुकदेल कुई मुक्‍का लगैल कुई थाप्‍पर लगैटी कल यशै 
“रै ख्रीष्‍ट टोहीह के पिटल ल्‍या कोह्”
पत्रुस बाहर अङ्‌नम बैठलरलह। एकठो कमारी हुँकाहारठे आक कहल “टुँ फे त गालीलसे आइल येशूकसँग रलहो।”
तर ऊ सबजन्‍हक सामुन्‍ने इन्‍कार कर्टी कल “टुँ का कहटो महीह थाहँ नैहो।”
पत्रुस गेटठे गैल त और कमारी हुँकहीन द्‍याखल ओ ओठे रहल मनैन कहल “यी मनैया फे नासरतसे आइल येशूकसँग त रह।”
फेदोस्र पत्रुस इन्‍कार कर्टी कल “मै किर्‍या खाक कहटुँ मै उ मनैयह चिन्‍ह्‍बोचिन्‍ह्‍बो नैकर्टुं।”
टनिक बेर पाछ ओठे रहुइयन फे पत्रुसकठे आक कल “पक्‍का फे टुँ उह बगालक हुइटो काकरकि टुँहार बोलीले हम्र थाहाँ पाइटी।”
तब पत्रुस अपन्‍हेह सराप लग्‍ल ओ किर्‍या खैटि कल “यदि म्‍वार बात झूट हुई कलसे परमेश्‍वर महीह दण्‍ड देहहीँ टुन्‍हक कहल मनैयह मै चिन्‍ह्‍बोचिन्‍ह्‍बो नैकर्टुं।”
तबहेँ मुर्घा बासल
ओ पत्रुस येशूक कहल बात सम्‍झल “मुर्घा बस्‍नासे आघ टुँ महीह तीनचो इन्‍कार कर्बो।” तब ऊ बाहर जाक ह्‍वाँक्‍ह्‍वाँक्ह्‍वाँक्‍ह्‍वाँक् रुइलग्‍ल
बिहान हुइटीकि सब मुख्‍य पूजारीहुँक्र ओ जनतन्‍हक अगुवाहुँक्र येशूह मृत्‍युदण्‍ड देहक लाग उहाँक विरोधम सरसल्‍लाह कर्ल
हुँक्र येशूह बाहान्‍क लैगिल ओ शासक पिलातसकठे सुम्‍पदेल
येशूह मृत्‍युदण्‍ड देना सरसल्‍लाह कर्लक बात सुन्‍क उहाँह पक्रादेहुइया यहूदा धेर दुःखी हुइल्। ऊ चाँदीक तीसठो पैँसा लेहल ओ मुख्‍य पूजारीन्‍हकठे ओ अगुवन्‍हकठे जाक प्रे 
कहल “मै निर्दोष मनैयह ध्‍वाखा देक पाप कर्नु।”
हुँक्र जवाफ देल “वाकर हमन का मतलब टैँ अपन्‍हे जान्।”
यी सुन्‍क यहूदा उ पैँसा मन्‍दिरम सुइँक्‍क फाँकदेहल। ऊ ओठेसे गैल् ओ झुल्‍क मुगैल्
मुख्‍य पूजारीहुँक्र उ पैँसा उठैल ओ कल “यी त रगतक म्‍वाल हो यहीह मन्‍दिरक भण्‍डारम ढर्ना ठीक नैहो।”
हुँक्र अप्‍नअप्‍न सरसल्‍लाह कर्ल ओ उ पैँसले परदेशीन्‍हक लाश गारक लाग एकठो कुम्‍हरक जग्‍गा किन्‍ल
उहओर्से आजसम फे उ जग्‍गह “रगतक जग्‍गा” कना चलन बा
असिक यर्मिया अगमवक्तक कहल बात पूरा हुइल् “हुँक्र चाँदीक तीसठो पैँसा लेल। उ पैँसा इस्राएलीहुँक्र उहाँक लाग त्‍वाकल म्‍वाल रह। जक 
ओ परमप्रभु महीह आज्ञा देहल अनुसार हुँक्र उ पैँसा एकठो कुम्‍हरक जग्‍गक लाग देल।”
येशू शासक पिलातसक आघ ठह्र्‍यैल त ऊ उहाँह पुछ्‌ल “का टुँ यहूदीन्‍हक रज्‍वा हुइटो”
येशू जवाफ देल “अप्‍नहे महीह राजा कहटी।”
मुख्‍य पूजारीहुँक्र ओ और अगुवाहुँक्र येशूह धेर बातक दोष लगैल। तर जत्रा दोष लगैलसे फे उहाँ कुछु जवाफ नैदेल
पिलातस उहाँह कल “हिँक्र टुँहार विरोधम अत्रा धेर बातक दोष लगाइट। का टुँ नैसुनठुइटो”
तर येशू कुछु जवाफ नैदेल। यी देख्‍क शासक छक्‍क पर्ल
मुक्तिदिवस कना टिहारक समयम पिलातस मनैन्‍हक माङ्‌गल एकठो यहूदी जातिक कैदीह छ्‌वारपर्ना चलन रलहन
उ समयम बारब्‍बा नाउँ रहल एकठो डरलग्‍टिक मनैया झ्‍यालखानम परल रह
मनै भेला हुइल त पिलातस हुँकन पुछ्‌ल “लेओ कहो मै केहीह छोरदिऊँ बारब्‍बह कि ख्रीष्‍ट कैजिना येशूह”
काकरकि हुँक्र येशूह बिह्र मुक सुम्‍पदेलह कना बात हुँकहीन थाहाँ रलहन
पिलातस न्यायआसनम बैठल ब्‍याला हुँकहार गोसिन्या एकठो असिन खबर पठैली “उ निर्दोष मनैयह कुछु जिन करैहो काकरकि आज रात्‍क मै उहाँक बारेम डरलग्‍टिक सपना देख्‍नु।”
तर मुख्‍य पूजारीहुँक्र ओ और अगुवाहुँक्र भीडक मनैन सुर्‍याक असिक कह लगैल “बारब्‍बह छोरदी येशूह मृत्‍युदण्‍ड दी।”
शासक फेदोस्र हुँकन पुछ्‌ल “मै केहीह छोरदिऊँ बारब्‍बह कि येशूह”
हुँक्र कर्रसे कल “बारब्‍बह।”
पिलातस हुँकन कल “ख्रीष्‍ट कैजिना येशूह मै का करुँ तो”
हुँक्र सबजन कर्रसे कल “ओहीह क्रूसम टङ्‌गाक मुवाई”
ऊ कल “काजे यी का अपराध कैरख्‍ल जे”
तर हुँक्र और कर्रसे कल “ओहीह क्रूसम टङ्‌गाक मुवाई”
पिलातस कुछु सीप नैलागल देख्‍क ओ हूलदङ्‌गा मच्‍च सेकी कना डरले सारा मनैन्‍हक आघ आपन हाँठ धुइटी कल “यी मनैयह मुवैलक दोष महीह नाही टुँहन जो लागी।” व्‍य 
सारा मनै जवाफ देल “हाँ हाँ यहीह मुवैलक दोष हमन ओ हमार सन्‍तानन लागी”
तब पिलातस बारब्‍बह छोरदेल। येशूहजुन कोर्रा लगाक क्रूसम टङ्‌गाइक लाग सिपाहीन्‍हक हाँठम सुम्‍पदेल
तबदोस्र शासकक् सिपाहीहुँक्र येशूह दरबारभित्तर लैगिल ओ सारा पल्‍टनक सिपाहीहुँक्र उहाँकठे भेला हुइल
हुँक्र उहाँक लुगा काहारदेल ओ उहाँह लाल लुगा लगादेल
हुँक्र काँटक मुकुट बनाक उहाँक कपारिम लगादेल उहाँक दाहिन हाँठम एकठो लट्‍ठी पक्रादेल ओ उहाँक आघ ठिहुन टेक्‍क हिस्‍यैटी कल “यहूदीन्‍हक राजक जय ह्‍वाए”
तब हुँक्र उहाँह थुक्‍ल ओ उ लट्‍ठी अछिन्‍क उहाँकऽ कपारिम ठोक्‍ल
हुँक्र उहाँह असिक हिस्‍याहुसुक लाल लुगा काहारदेल ओ उहाँकऽ लुगा लगादेल। तबदोस्र हुँक्र उहाँह क्रूसम टङ्‌गाइक लाग लैगिल
जैटीजैटी हुँक्र सिमोन नाउँ रहल कुरेनी सहरक एकठो मनैयह भेँटैल। हुँक्र हुँकहीन बलजब्री येशूक क्रूस बोकैल
हुँक्र गलगथा कना ठाउँम पुग्‍ल। गलगथा कलक खोप्रही ठाउँ हो
सिपाहीहुँक्र येशूह तीत बिर्‍वा मिलाइल अङ्‌गूरिक मद पियक लाग देल। उहाँ उ मद चिख्‍ल तर पिय नैचहल। भज 
हुँक्र उहाँह क्रूसम टङ्‌ग्‍ल ओ उहाँक लुगाजुन गोटी डार्क बँट्‍ल। भज 
तब हुँक्र ओठे बैठ्‍क उहाँह कुरटलह
उहाँह क्रूसम टङ्‌ग्‍ना कारण लिखल सूचना पाटी उहाँक कपारिक उप्‍पर टाँसल रह। उ सूचनम “यी येशू यहूदीन्‍हक रज्‍वा हो” लिखल रह
उ समयम हुँक्र उहाँक दाहिन ओ बाउँ पाञ्‍जर दुइठो अपराधीन फे अल्‍गअल्‍ग क्रूसम टङ्‌ग्‍ल
उ डगर नेङ्‌गुइयन सबजन मुन्‍टा हिलाहिला येशूह हिस्‍यैटी कल भज  
“वाह् मन्‍दिर बिग्राक तीनि दिनम बनुइया यदि टैँ परमेश्‍वरक छावा हुइट्‍या कलसे क्रूसमसे उतर्क अपन्‍हेह बचा।” मत्ती  यूह 
असहेँक मुख्‍य पूजारीहुँक्र शास्‍त्रीहुँक्र ओ अगुवाहुँक्र फे उहाँह हिस्‍यैटी कल
“यी औरजहन त बचाइल तर अपन्‍हेहभर बँचाए नैस्‍याकल् यी इस्राएलीन्‍हक रज्‍वा क्रूसमसे उतर्क आए ना हम्र देख्‍बी तब विश्‍वास कर्बी
यी परमेश्‍वरम भर पर ओ ‘मै त परमेश्‍वरक छावा हुइटुँ’ कटी न्याङ्‌ग। यदि परमेश्‍वर यहीह चहठ कलसे उहाँ जो यहीह बचैहीँ।” भज 
येशूक दाहिन ओ बाउँ पाञ्‍जर क्रूसम टङ्‌गागैल् अपराधीहुँक्र फे उहाँह हिस्‍यैल
लगभग दिनक बाह्र बजेसे तीन बजेसम सारा देशम अन्‍धार हुइल्
तीन बजेओर येशू कर्रसे चिल्‍लैल “इलोई इलोई लामा सबखथनी।” याकर अर्थ हो “म्‍वार परमेश्‍वर म्‍वार परमेश्‍वर अप्‍न महीह काजे छोरदेली” भज 
यी सुन्‍क ओठे ठह्‍र्‍याइलमध्‍ये कुईकुई कल “यी मनैया त एलियह बलाइटा।”
तब एकठो मनैया दौरटी गैल् ओ आमिल मदम कपास बिल्‍बोर्क आनल् ओ लट्‍ठीम अँट्‌काक येशूह पिय देहल। भज 
तर और जन कल “हेरी यहीह बँचाए एलिया आजैठ कि।”
तब येशू फेदोस्र एकचो कर्रसे चिल्‍लैल ओ प्राण छोर्ल
उह समयम मन्‍दिरक पर्दा उप्‍परसे टरलाग फाट्‌क दुइ भाग होगैल्। धर्ती हिलल् धेर चट्‌टान फुटल प्रस 
धेर गर्‍या उभकगैल् ओ मुस्‍याकल परमेश्‍वरक धेर मनै जिगैल
हुँक्र आपनआपन गर्‍यमसे निक्रल ओ येशू मुवलमसे फेदोस्र जिल त हुँक्र पवित्र सहरम गैल ओ धेर जन्‍हकठे देखपर्ल
भुइँचाल गैलक ओ उहाँ हुइलक सब घट्‍ना देख्‍क कप्‍तान ओ हुँकाहारसँग येशूह कुर बैठल सिपाहीहुँक्र जातसे डरागैल ओ कल “पक्‍क फे यी मनैया परमेश्‍वरक छावा रलह।”
धेर जन जन्‍नीमनै फे दूरऽसे यी सब घट्‍ना हेर्टीरलह। हुँक्र गालीलसे येशूक पाछ लाग्‍क आरलह। लूक 
मगदाला सहरक मरियम याकूब ओ योसेफक डाई मरियम ओ जब्‍दियक दुइ भाइ छावन्‍हक डाई रलह
दिन बुर्नासे आघ अरिमाथिया सहरक योसेफ नाउँ रहल एक जन धनी मनैया अइल। ऊ फे येशूक चेला रलह
ऊ पिलातसकठे जाक येशूक लाश मङ्‍ल। पिलातस हुँकहीन येशूक लाश लैजिना अनुमति देल
योसेफ लाश लैजाक एकठो लौव मलमलिक लुगले लपेट्‍ल
ओ चट्‌टान खोल्‍क आपन लाग बनाइल लौव गर्‍यम उ लाशह ढर्ल। ऊ एकठो बरानक पत्‍थ्रले गर्‍यक मोह्‍टा टुमदेल ओ ओठेसे गैल
मगदालक मरियम ओ और मरियमजुन गर्‍यक आघ बैठलरलह
द्वासर दिन अर्थात् बिसैना दिन मुख्‍य पूजारीहुँक्र ओ फरिसीहुँक्र एकसाथ पिलातसकठे जम्‍मा होक कल
“हजुर हम्र सम्‍झलबाटी कि उ ठग्‍गा गधा जिटीह रहल समयम ‘मै मुलक तीसर दिनम फेदोस्र जिजैम’ कटी न्याङ्‌ग। मत्ती    मर्क   लूक  
आब वाकर चेलावँ सुटुक्‍क आक वाकर लाश चोर्क लैजैना भर नैहो। हुँक्र लाश लैजाक ‘उहाँ त मुवलमसे फेदोस्र जिगैल’ कैक हल्‍ला फैलाइसेक्‍ठ। यदि हुँक्र ओसिक करहीँ कलसे पाछक ध्‍वाखा पैल्‍हकसे झन् खराब हुउइया बा। उहओर्से तीन दिनसम उ गर्‍या कुरक लाग सुरक्षा टोली खटादी।”
पिलातस हुँकन कल “ले ठीक बा सिपाहीन लैजाओ ओ स्‍याकलसम सुरक्षा देओ।”
तब हुँक्र जाक गर्‍यह सुरक्षा देहक लाग वाकर मोह्‍टा टुमल पत्‍थ्रम छाप लगैल ओ सिपाहीन कुर लगैल
बिसैना दिनिक द्वासर दिन अट्‌वारक बिहान अजरार हुइल् त मगदाला सहरक मरियम ओ और मरियम येशूह ढरल गर्‍या ह्‍यार गैल
उह समयम एकचोट्‌टे भारी भुइँचाल गैल स्‍वर्गसे परमप्रभुक पठाइल एकठो स्‍वर्गदूत अइल ओ गर्‍यक मोह्‍टमसे पत्‍थ्रा उस्‍टाक ओइहेँम बैठ्‍ल
हुँकहार रूप बिज्‍लीअस चह्‍कार ओ लुगाजुन हिउँअस उज्‍जर रलहन
गर्‍या कुरुइयनजुन डरकमार लग्‍लगैटी भूइँयम गिर्ल ओ मुवलअस होगैल
स्‍वर्गदूत जन्‍नीमनैन कल “जिन डराओ महीह थाहाँ बा टुह्र क्रूसम मुवापाइल येशूह ख्‍वाजटो
येशू यिहाँ नैहुइट। आपन कहलअस उहाँ त मुवलमसे जिरल। आक उहाँक लाश ढरल ठाउँ हेरो ना
आब झट्‌ट जाओ ओ उहाँक चेलन ‘प्रभु त मुवलमसे फेदोस्र जिरल। उहाँ टुँहनसे आघ गालीलम जैटीबाट टुह्र उहाँह उहँ देख्‍बो’ कैक खबर देओ मै टुँहन यिह कह अइनहुँ।”
उ जन्‍नीमनैन डरडर फे लग्‍लन ओ एकदम खुशी फे लग्‍लन। हुँक्र गर्‍यमसे निक्रल ओ उहाँक चेलन स्‍वर्गदूतक कहल बात जनाइक लाग दगुर्टी गैल
येशू हुँकन एकचोट्‌टे भेँटैल ओ अभिवादन कर्ल। तब हुँक्र उहाँक पाउ पकर्क उहाँह दण्‍डवत कर्ल
येशू हुँकन कल “जिन डराओ जाओ ओ म्‍वार चेलन गालीलम जाइक लाग कैदेओ। हुँक्र महीह उहँ देखहीँ।”
उ जन्‍नीमनै येशूक चेलन खबर देह गैल् ब्‍याला गर्‍या कुर बैठल कुछ सिपाहीहुँक्र सहरम जाक उहाँ हुइल् सब घट्‍ना मुख्‍य पूजारीन्‍हकठे बट्‌वादेल
मुख्‍य पूजारीहुँक्र और अगुवन्‍हकसँग जम्‍मा होक सरसल्‍लाह कर्ल। हुँक्र आपन बनाइल योजना अनुसार सिपाहीहुँकन धेर घूस देटी कल
“टुह्र ‘रात्‍क हम्र निन्‍दाइल ब्‍याला येशूक चेलावँ आक वाकर लाश चोर्क लैगिल’ कहहो हाँ
यदि शासक यी बात सुन्‍डरहीँ कलसे हुँकहीन मनुइया हम्र बाटी टुँहन याकर बारेम कुछु चिन्‍ता कर नैपरी।”
उ सिपाहीहुँक्र पैँसा लेल ओ मुख्‍य पूजारीन्‍हक सिखाइल अनुसार कर्ल। यहूदीन्‍हक बीचम आझुक दिनसम फे यी बात फैलल् बा
एघार जन चेलावँ येशू हुँकन कहल अनुसार गालीलम रहल पर्वत्‍वम गैल। मत्ती  मर्क 
येशूह देख्‍ल त हुँक्र उहाँह दण्‍डवत कर्ल तर कत्रा जहनजुन येशू हुइट कि नाहीँ कैक शङ्‌का लग्‍लन
तब येशू हुँकन्‍हकठे जाक कल “हेरो स्‍वर्ग ओ पृथ्‍वीम सारा अधिकार महीह देगैल् बा
आब सब जातिक मनैन्‍हकठे जाक हुँकन चेला बनाओ ओ बाबा छावा ओ पवित्र आत्‍मक नाउँम हुँकन बप्‍तिस्‍मा देओ। प्रे 
ओ मै टुँहन देहल सारा आज्ञा हुँकन पालन कर सिखाओ। मै संसारक अन्‍त्‍य हुइना दिनसम फे टुन्‍हकसँग पलरहुइयाबाटुँ।”
यी खुशीक खबर येशू ख्रीष्‍टक बारेम हो जे परमेश्‍वरक छावा हुइट
यी खबर अगमवक्ता यशैयक लिखल अनुसार सुरु हुइल्। ऊ परमेश्‍वरक कहल बात लिख्‍ल  परमेश्‍वर येशूसे बट्‌वाइल बात यशैया लिख्‍ल
“हेरो मै आपन दूतह टुँहीनसे आघआघ पठैनेबाटुँ
जे टुँहार आइक लाग डगर तयार पारी। मला 
उजार ठाउँम चिल्‍लाचिल्‍लाक
‘परमप्रभु आइक लाग
उहाँक मार्ग तयार पारो
यी खबर पुगुइया बप्‍तिस्‍मा देहुइया यूहन्‍ना रलह। ऊ उजार ठाउँम प्रचार कर्टी मनैन कल “पाप क्षमा पाइक लाग आपनआपन पापी मन परिवर्तन करल प्रमाणक रूपम बप्‍तिस्‍मा लेओ।”
यरूशलेम सहरसे लेक सारा यहूदिया क्षेत्रक मनै यूहन्‍नक सन्‍देश सुन अइल। हुँक्र आपनआपन पाप स्‍वीकार कर्टी यर्दन लद्‍यम यूहन्‍नसे बप्‍तिस्‍मा लेल
यूहन्‍ना ऊँटक भुट्‍लले बिनल लुगा लगाइँट्‍ ओ छालक पेटी बहन्‍ल रहँट्।  यूहन्‍ना फे अगमवक्ता एलियकअस खस्रार लुगा लगाइँट्‍  राजा  जकरिया । ख्रीष्‍ट आइक लाग मनैन तयार पार कौनो दिन एलिया अइहीँ कना यहूदीन्‍हक आशा रलहन मलाकी   मर्कूस । हुँकहार खाना फटिङ्‌ना ओ सहत रलहन।  राज 
ऊ असिक प्रचार करँट्‍ “महीसे पाछ एक जन अइटीबाट उहाँक अधिकार म्‍वारसे धेर बाटन। मै त उहाँक जुत्तक टेनी छोर्ना योग्यक फे नैहुइटुँ।  अर्थात् “मै त उहाँक गैलगुज्रल कमारा हुइना लायक फे नैहुइटुँ।”
टुँहन पानीक बप्‍तिस्‍मा देहुइया मै हुइटुँ तर टुँहन पवित्र आत्‍मक बप्‍तिस्‍मा देहुइया उहँ हुइट।”
उ समयम येशू गालील क्षेत्रक नासरत सहरसे अइल ओ यूहन्‍ना उहाँह यर्दन लद्‍यम पानीक बप्‍तिस्‍मा देलन।  बप्‍तिस्‍मा लेना समेत परमेश्‍वर मनैन कर कहल सब काम येशू कर्ल। तर उहाँह पाप स्‍वीकार कर नैपर्लन काकरकि उहाँकम पाप नैरलहन
येशू पानीमसे निक्रटीकि स्‍वर्ग उघारजाइट्‍ ओ पवित्र आत्‍मह ढुकुरअस आक आपनम परट्‍ देख्‍ल
ओ स्‍वर्गसे असिन आवाज आइल “टुँ म्‍वार प्रिय छावा हुइटो। मै टुँहीनसे धेर खुशी बाटुँ।” उत  भज  यशै  मत्ती  मर्क 
जुर्टहेँ पवित्र आत्‍मा येशूह उ ठाउँसे दूर उजार ठाउँम लैगैलन
उहाँ चालीस दिनसम उजार ठाउँम रहबेर शैतान उहाँक परीक्षा करल। उ ठाउँम जङ्‌गली जनावर फे रलह। ओ स्‍वर्गदूतहुँक्र उहाँक हेरविचार कर्ल
यूहन्‍ना पक्राउ पर्ल त येशू गालील क्षेत्रम जाक परमेश्‍वरक खुशीक खबर प्रचार कर्ल
उहाँ कल “परमेश्‍वरक ट्‌वाकल समय आरहल ओ परमेश्‍वरक राज्‍य लग्‍घ आस्‍याकल। आपनआपन पापी मन परिवर्तन कैक परमेश्‍वरकठे घुमो ओ यी खुशीक खबरम विश्‍वास करो।” मत्ती 
कुछ समय पाछ येशू गालील समुद्रक ढिक्‍वढिक्‍व जाइटलह। जैटीजैटी दुइठो जलहारीन जाल ख्‍यालट्‍ देख्‍ल। हुँक्र सिमोन ओ हुँकहार भैया अन्‍द्रियास रलह
तब येशू हुँकन कल “म्‍वार पाछ लागो मै टुँहन मनैन बझैना जलहारी बनैम।”
यी बात सुन्‍टीकि हुँक्र आपन जाल छोर्क येशूक पाछ लग्‍ल
ओठेसे येशू टनिक दूर गैल त याकूब ओ यूहन्‍ना नाउँ रहल और दुइ जन जलहारीन देख्‍ल। हुँक्र जब्‍दिया कना मनैयक छावन रलह। हुँक्र लाऊम बैठ्‌क आपन जाल टङ्‌ग्रटलह
येशू तुरुन्‍त हुँकन आपन चेला हुइक लाग बलैल। तब हुँक्र फे आपन बाबा जब्‍दियह काम करुइयन्‍हकसँग लाऊम छोर्क उहाँक पाछ लग्‍ल
येशू आपन चेलन्‍हकसँग कफर्नहुम सहरम गैल ओ बिसैना दिन सभाघरम जाक मनैन सिखाइलग्‍ल
उहाँक वचन सुन्‍क मनै छक्‍क पर्ल काकरकि उहाँ शास्‍त्रीन्‍हकअस नाहीँ तर पूरा अधिकारसे सिखाइँट्‍। मत्ती 
उहब्‍याला सभाघरम भूत्‍वा लागल एकठो मनैया फे रह
ऊ चिल्‍लैटी कहल “नासरतक येशू काजे हमन सँटाइटी हमन नाश कर आरली का मै चिह्‍न्‍ठुँ अप्‍न परमेश्‍वरक पठाइल पवित्र मनैया हुइटी।”
तर येशू ओहीह असिक हप्‍कैटी कल “चूप लाग् वाकरमसे निकर्”
तब उ भूत्‍वा मनैयह अइँठ्‍गुइँठ् पारल ओ चिल्‍लैटी वाकरमसे निकर्क गैल्
यी घटना देखुइया सबजन छक्‍क पर्टी अप्‍नअप्‍न कहलग्‍ल “यी का हो यी त और मेह्रिक शिक्षा हो काहुँ येशू अधिकारसे भूतन हप्‍कैठ त हुँक्र मन्‍ठ फे”
तब उहाँक करल कामक बयान मनै सारा गालील क्षेत्रम बराहाली फैलाडर्ल
येशू ओ उहाँक चेलावँ सभाघरसे निक्रल त सिमोन ओ अन्‍द्रियासक घर गैल। उहाँहुँकन्‍हकसँग याकूब ओ यूहन्‍ना फे रलह
सिमोनक सासू बेराम पर्क सुत्‍लकसुत्‍ल रलही। हुँक्र पुग्‍ल त सिमोनक सासूक बारेम येशूह सुनैल
तब येशू हुँकहार पञ्‍ज्र गैल ओ हाँठ पकर्क हुँकहीन उठैल। तबहेँ ऊ चोखागैली ओ उहाँहुँकन्‍हक मानमर्जाट्‍ करलग्‍ली
सन्‍झ्‍याक दिन बुरल त मनै येशूकठे बेराम ओ भूत लागल सब मनैन आनलग्‍ल
तब अङ्‌नम सारा सहरक मनै देखपर्ल
उहब्‍याला येशू कैयौ मेह्रिक रोगले सँताइल मनैन चोखैल ओ धेर भूतन निक्रैल। येशू भूतन ब्‍वाल नैदेल काकरकि हुँक्र उहाँह “ख्रीष्‍ट हुइट” कैक चिह्‍न्‍रख्‍लह
द्वासर दिन येशू बिहान अङ्‌गट्‌टी उठ्‍क सुनसान ठाउँम अकल्‍हे परमेश्‍वरसे प्रार्थना कर गैल
तब सिमोन ओ हुँकहार सङ्‌घरेन येशूह एकएक कैक खोज्‍टी गैल
हुँक्र उहाँह भेँटैल त कल “सबजन अप्‍नह ख्‍वाजट।”
तब येशू हुँकन कल “हम्र आसपासक गाउँम जाई। उहाँ फे महीह प्रचार करपर्ना बा काकरकि मै यिह कामक लाग आरनु।”
उहओर्से येशू ठाउँठाउँक सभाघरम जाक प्रचार कर्ल ओ भूतन निक्रैल। असिक उहाँ सारा गालील क्षेत्रम घुम्‍ल। मत्ती  
एकठो कोररोग लागल मनैया आक येशूक पाउ पर्टी बिन्‍ती करल “अप्‍न महीह चोखाइ चहबी कलसे महीह कोररोगसे च्‍वाखा पार सेक्‍नेबाटी।”
यी बात सुन्‍क येशूह स्‍वाग लग्‍लन तब उहाँ वाकरम हाँठ ढैक कल “मै चाहटुँ टुँ चोखाजाओ।”  कोररोग लागल मनैयह छुलसे र्‍वाग सर्ठा कना मान्‍यता रह। लेवी  अनुसार कोररोग लागल मनैयह छुउइया जे फे अशुद्ध होजाए। तर येशू नैडराक कोररोग लागल मनैयह छुल ओ शुद्ध पर्ल
तबहेँ उ मनैया कोररोगसे चोखागैल्
तबदोस्र येशू उ मनैयह बिदा देटी कर्रा आदेश देक कल
“हेरो सरासर पूजारीकठे जाक टुँहीन कौनोजन नैद्‍याखट्‍सम कौनोजहनसे कुछु जिन बटोइहो। अप्‍न कोररोगसे चोखैलकम मनैन्‍हक आघ साबित कराइक लाग मोशक व्‍यवस्‍था अनुसार बलि चह्राओ।” लेवी 
तर उ मनैया गैल् ओ खुलेआम प्रचार कर्टी अप्‍न कोररोगसे चोखाइल बात फैलाइ लागल। असिक धेर मनैन्‍हक भीड येशूक आञ्‍जरपाञ्‍जर हुइलकओर्से उहाँ कौनो सहरम फे पैँठ नैसेक्‍ल। उहाँह सुनसान ठाउँम जाइपर्लन तर फे मनै सक्‍कुओर्से खोज्‍टी उहाँकठे अइटीरलह
टनिक दिन पाछ येशू घुम्‍क कफर्नहुम सहरम अइल। येशू आपन बैठ्‍ना घर आरल कना बात मनै सुन्‍ल
तब अत्रा धेर मनै अइल कि घरक भित्तरबाहर कहोँ फे ठाउँ नैरह। येशूजुन मनैन परमेश्‍वरक वचन प्रचार करटलह
येशू प्रचार कर्टिरलह त चार जन मनै प्‍यारालाइस रोग लागल एकठो मनैयह बोक्‍क उ घरम अन्‍ल
तर मनैन्‍हक भीडक कारण हुँक्र ओहीह येशूकठे पुगाइ नैसेक्‍ल। उहओर्से हुँक्र भर्‍याङ्‌गमसे छतम चिहुर्ल। हुँक्र येशूक स्‍वाझ उप्‍पर छत उजर्ल ओ उ बेरम्‍हेह बिस्‍तारासैँट उहाँकठे उटर्ल
हुँकन्‍हक विश्‍वास देख्‍क येशू उ बेरम्‍हेह कल “भैया टुँहार पाप क्षमा होगैल्।”  उ मनैया चाह पापक कारणले बेराम रह चाह और कारणले हम्र सबजन पाप कैरख्‍ली ओ पापक क्षमा पैहीपर्ना बा। पापक क्षमा पैना चोखैनासे असल हो यूहन्‍ना 
कौनोकौनो शास्‍त्रीहुँक्र ओठे बैठलरलह। यी बात सुन्‍क हुँक्र मनमन सोँच्‍ल
“यी मनैया काकर असिक बट्‌वाइटा यी त परमेश्‍वरक बदनाम करटा परमेश्‍वर बाहेक और के पाप क्षमा करसेक्‍ठा जे”
येशू हुँकन्‍हक मनक बात थाहाँ पाडर्ल ओ हुँकन कल “टुह्र म्‍वार बारेम काकर गल्‍ती विचार कर्ठो
यी बेरम्‍हेह ‘टुँहार पाप क्षमा हुइल्’ कना कि ‘उठ् ओ बिस्‍तारा बोक्‍क नेङ्‌ग’ कना कौन सजिलो हो  यी बेरम्‍हेह “टुँहार पाप क्षमा हुइल्” कना धेर लिरौसी हो काकरकि यी देखपर्ना बात नैहो ओ जाट्‌टीसे क्षमा हुइल् कि नाहीँ कैक कुई फे थाहाँ पाइ नैस्‍याकट्‍। तर यहीह “उठ् ओ बिस्‍तारा बोक्‍क नेङ्‌ग” कना धेर जोखिमपूर्ण हो काकरकि मनैया चोखाइल कि नाहीँ कैक सबजन द्‍याखसेक्‍ठ
हेरो मै मनैयक छावह यी पृथ्‍वीम मनैन्‍हक पाप क्षमा कर्ना अधिकार रहल बात मै टुँहन देखैम।” तब उ बेरम्‍हेह कल
“उठो आपन बिस्‍तारा बोक्‍क घर जाओ।”
उ बेरम्‍ह्‍या सबजन्‍हक सामुन्‍नेम जुरुक्‍कसे उठल ओ आपन बिस्‍तारा बोक्‍क गैल्। तब हुँक्र सबजन छक्‍क पर्ल। हुँक्र “ओहो हम्र त असिन कबु फे नैदेख्‍लरलही” कह्‍टी परमेश्‍वरक महिमा कर्ल
येशू फेदोस्र गालील समुद्रक ढिक्‍वम पुग्‍ल। धेर मनै उहाँकठे अइटीरलह ओ उहाँ हुँकन सिखाइलग्‍ल
येशू ओठेसे नेङ्‌ग्‍टी जाइबेर अल्‍फयसक छावा लेवीह देख्‍ल। ऊ कर उठैना अड्‍डम बैठलरलह। येशू हुँकहीन कल “म्‍वार पाछ लागो।” तब ऊ उठ्‍ल ओ उहाँक पाछ लग्‍ल
कुछ समय पाछ येशू लेवीक घरम चेलन्‍हकसँग खाए बैठ्‌ल। धेर जन कर उठुइया ओ पापी मानजैना और जन फे येशूक पाछ लग्‍लरलह। हुँक्र फे सँगसँग खाइटलह
कौनोकौनो शास्‍त्रीहुँक्र फरिसी समूहक रलह। हुँक्र येशूह कर उठुइया ओ पापीन्‍हकसँग खाइट्‍ देख्‍ल। हुँक्र उहाँक चेलन कल “ऊ काजे कर उठुइया ओ पापीन्‍हकसँग खैठ”
यी बात सुन्‍क येशू हुँकन कल “वैदावक आवश्‍यक रोगीन केल पर्ठा तर निरोगीन नैपरट्। असहेँक मै पापी मनैन बलाए आरनु धर्मी मनैन नाहीँ।”
यूहन्‍नक चेलावँ ओ फरिसीहुँक्र ब्रत रहँट्। एकचो मनै आक येशूह पुछ्‌ल “यूहन्‍नक चेलावँ ओ फरिसीहुँक्र ब्रत रठ तर अप्‍नक चेलावँ काकर ब्रत नैरट”
तब येशू कल “भ्‍वाजमक भोजह्रेन नैखैट का अवस्‍य खैठ। दुल्‍हा हुँकन्‍हकसँग रहट्‍सम हुँक्र ब्रत नैबैठ्‍ट
तर एक दिन हुँकन्‍हकठेसे दुल्‍हा लैजाजहीँ तब हुँक्र ब्रत रहहीँ।  येशू अपन्‍हेह दुल्‍हसे तुलना करट जे एक दिन लैजाजहीँ ओ मुवापैहीँ। येशू आपन चेलन भोजह्रेनसे तुलना करट
“कुई फे पुरान लुगम लौव लुगक पिउँडा नैलगाइट्‍ काकरकि लौव लुगक पिउँडा मारी पैँस्‍ठा ओ पुरान लुगह पैल्‍हसे झन् कर्रसे फटादेठा
अस्‍तक पुरान छालक थैलीम कुई फे लौव अङ्‌गूरिक मद नैढरट्‍ काकरकि लौव अङ्‌गूरिक मद बाहार्क पुरान छालक थैलीह फुटादेठा। तब अङ्‌गूरिक मद अँराजैठा। उहओर्से लौव अङ्‌गूरिक मद ढरक लाग लौव छालक थैली चहठा।”
बिसैना दिन येशू ओ उहाँक चेलावँ बाली बुइल् खेत्‍वओर्से जाइटलह। तब उहाँक चेलावँ नेङ्‌ग्‍ने गोहूँक बाल टुर्ने खैने करटलह। व्‍य 
यी देख्‍क फरिसीहुँक्र येशूह कल “हेरी हिँक्र नैकर्ना काम करट। बिसैना दिनम कुछु काम कर्ना व्‍यवस्‍था अनुसार ठीक हो का”
तर येशू जवाफ देल “का टुह्र परमेश्‍वरक वचनम दाऊदक बारेम लिखल बात पहर्क फे नैबुझ्‍टो दाऊद राजा ओ हुँकहार मनै धेर भुँखाइलम दाऊद का कर्ल  शमू 
अबियाथार नाउँ रहल प्रधान पूजारीक समयम दाऊद परमेश्‍वरक पाल भित्तर पैँठ्‌ल। ऊ परमेश्‍वरह चह्राइल रोटी अप्‍न खैल ओ आपनसँग रहुइयन फे खाइ देक परमेश्‍वरक व्‍यवस्‍था भङ्‌ग कर्ल। वास्‍तवम परमेश्‍वरह चह्राइल रोटी पूजारीहुँक्र बाहेक औरजहन खाइ नैबन।” लेवी 
तब येशू हुँकन कल “परमेश्‍वर बिसैना दिन मनैन्‍हक लाग बनैल। तर बिसैना दिनिक नियम मानक लाग मनैन नैबनैल
बिसैना दिनम का कर्ना ठीक हो का कर्ना बेठीक हो कना अधिकार मै मनैयक छावकठे बा।”
येशू फेदोस्र सभाघर गैल। उहाँ हाँठ सुखल एकठो मनैया फे रह
येशूक विरोधी फरिसीहुँक्र चिमा लग्‍लरलह काकरकि हाँठ सुखल मनैयह चोखैलसे बिसैना दिनिक नियम भङ्‌ग कर्लक दोष उहाँह लगैना हुँकन्‍हक योजना रलहन
येशू हाँठ सुखल मनैयह कल “आघ ठह्र्‍याओ।”
तब येशू हुँकन पुछ्‌ल “मोशक व्‍यवस्‍थम बिसैना दिनम का कर्ना अनुमति देहल बा यी दिन असल कर्ना कि खराब कर्ना प्राण बचैना कि नाश कर्ना” तर हुँक्र चूप लग्‍लरल
हुँकन हेर्क येशू रिसैल ओ हुँकन्‍हक कठोर मन रलक कारण बरा दुःखीत फे हुइल। उहाँ उ हाँठ सुखल मनैयह कल “टुँहार हाँठ पसारो।” ऊ हाँठ पसारल त चोखारलहस
फरिसीहुँक्र ओठेसे निकर्क गैल। तबहेँ हुँक्र राजा हेरोदक मनैनसे मिल्‍क येशूह मुवैना योजना बनाइलग्‍ल
तबदोस्र येशू आपन चेलन्‍हकसँग समुद्रओर गैल। तब गालीलसे मनैन्‍हक भारी भीड उहाँक पाछ लग्‍लन
येशूक करल अचम्‍मअचम्‍म कामक बारेम सुन्‍क हुँक्र गालील ओ यहूदिया इलाका यरूशलेम सहर इदुमिआ ओ यर्दन लद्‍यक पूर्वी इलाका टुरोस ओ सीदोन सहर ओ आसपासक गाउँसे फे आरलह
भीडक मनै नैडबहीँ कैक लाऊम चिउह्रक लाग येशू आपन चेलन लाऊ आन लगैल
धेर जहन चोखैलकओर्से रोग्याबेरम्‍हेन उहाँह छुवक लाग ढकेलिकढकेला करँट्‍। मर्क  लूक 
जब भूत लागल मनै येशूह द्‍याखँट्‍ तब उहाँक पाउ पर्टी “अप्‍न परमेश्‍वरक छावा हुइटी” कैक चिल्‍लाइँट्
तर येशू “आबठेसे ‘मै के हुइटुँ’ कना बात बोल्‍बोबोल्‍बो जिन करहो” कैक हुँकन कर्रसे हप्‍कैल
तबदोस्र येशू पर्वत्‍वम गैल ओ आपन चाहल मनैन बलैल तब हुँक्र उहाँकठे अइल
हुँक्रमध्‍येमसे आपन सम्‍बन्‍ध बह्राईक लाग ओ खुशीक खबर प्रचार कर पठाइक लाग येशू बाह्रजहन आपन प्रेरितक रूपम रोज्‍ल
ओ हुँकन भूत निकर्ना अधिकार फे देल
उहाँक र्‍वाजल बाह्र जन प्रेरित हिँक्रहे हुइट
सिमोन ज्‍याकर नाउँ येशू “पत्रुस” ढर्ल
जब्‍दियक छावा याकूब ओ याकूबक भैया यूहन्‍ना। येशू हुँकन्‍हक नाउँ “बोअनर्गेश” ढर्ल वाकर मतलब “गुञ्‍ज्रना मनै” हो
अन्‍द्रियास
फिलिप
बारथोलोमाइ
मत्ती
थोमा
अल्‍फयसक छावा याकूब
थेदियस
देशभक्त कना दलक सिमोन
ओ यहूदा इस्‍करियोत जे पाछ येशूह शत्रुन्‍हक हाँठम सुम्‍पल्
येशू चेलन्‍हकसँग आपन बैठ्‍ना घर घुम्‍ल त फेदोस्र मनैन्‍हक भीड जम्‍मा हुइल्। यिहाँसम कि उहाँहुँकन्‍हक खैनापिना समेत फुर्सद नैहुइलन
जब येशूक घरक मनै यी बात सुन्‍ल तब येशूह घर लैजिना कैक उहाँकठे गैल काकरकि उहाँक दिमाग बिग्रल बाटन कैक हुँक्र कहँट्‍
यरूशलेम सहरसे कौनोकौनो शास्‍त्रीहुँक्र अइल ओ कल “भूतन्‍हक रज्‍वा बालजिबुल येशूह कब्‍जम लेरख्‍लन। वाकर उह शक्तिले मनैन्‍हकमसे भूतन निक्राइसेक्‍ठ।” मत्ती  
यी सुन्‍क येशू हुँकन बलैल ओ असिक बात ढर्ल “शैतान अपन्‍हेह कसिक निक्राई
कौनो राज्‍यम फूट बा कलसे उ राज्‍यक पतन हुइठा
कौनो घरम फूट बा कलसे उ घर फे टिक नैस्‍याकट्
अस्‍तक शैतान फे भूतन्‍हक विरोधम लर्ठा कलसे उ टिक नैस्‍याकट्‍ ओ उ पतन हुइठा
“बलगर मनैयह बाहान्‍क केल वाकर घर फ्‍वार ओ धनमाल लुट सेक्‍जैठा
मै जाट्‌टीसे टुँहन कहटुँ परमेश्‍वरक बदनाम कर्लक पाप समेत मनैन्‍हक करल सक्‍कु पाप क्षमा कर सेक्‍जाई
तर पवित्र आत्‍मक बदनाम करल पाप  पवित्र आत्‍मक बदनाम करल पाप याकर मतलब खुशीक खबरक मुख्‍य बातह इन्‍कार कर्ना अर्थात् ख्रीष्‍टह इन्‍कार कर्ना हो यूहन्‍ना   हिब्रू  । कबु फे क्षमा नैहुई। परमेश्‍वरक नजरम हुँक्र सड्‌डभर पापक दोषी पलरहहीँ।” लूक 
येशू यी बात कल काकरकि हुँक्र “ओहीह भूत लागरलस” कहटलह
उहब्‍याला येशूक डाई ओ भैयन् आपुग्‍ल। हुँक्र अङ्‌नहेम आश लागक येशूह बलापठैल
येशूक आञ्‍जरपाञ्‍जर भीडक मनै बैठलरलह। कुई उहाँह कहल “गुरुजी अप्‍नक डाई ओ भैयन् अप्‍नह अङ्‌नम बलाइट।”
येशू कल “के हो म्‍वार डाई के हुइट म्‍वार भैयन्”
आञ्‍जरपाञ्‍जर रहल मनैन हेर्टी येशू कल “म्‍वार डाई ओ भैयन् हिँक्रहे हुइट
काजेकलसे परमेश्‍वरक आज्ञापालन करुइया मनै म्‍वार डाईन् भैयन् ओ बहिनेन् हुइट।”
फेदोस्र येशू गालील समुद्रक ढिक्‍वम मनैन सिखाइलग्‍ल। उ ठाउँम धेर मनैन्‍हक भीड जम्‍मा हुइल्। उहओर्से येशू लाऊम चिहुर्ल ओ मनैजुन समुद्रक ढिक्‍वम रलह। लूक 
उ ठाउँम येशू मनैन धेर आहानम असिक सिखाइलग्‍ल
“सुनो एकठो किसान बीया ब्‍वाय निक्रल्
बुइटीबुइटी आकुर बीया डगरिम परल ओ चिरैँचुरुङ्‌गन आक खाडर्ल
आकुर बीया पत्‍थ्राहा जग्‍गम परल जहाँ धेर माटी नैरह। उहओर्से उ बीया झट्‌ट जामल्
तर घामकमार उ झट्‌टहेँ सुख्‍गैल् काकरकि वाकर जर टरसम जाइ नैस्‍याकल
आकुर बीया कँटाहा जग्‍गम परल। उ बीया जम्‍ना त जामल जम्‍लसे फे काँटकमार उटमुटाक बाह्र नैपाइल। उहओर्से उहिँम फारा नैफरल
तर आकुर बीया मलगर जग्‍गम परल। उ बीया जामल बाह्रल ओ तीस गुणा साठी गुणा ओ सय गुणासम फरल।”
अन्‍तम येशू कल “ज्‍याकर सुन्‍ना कान बा यी बात उह बुझी।”
जब येशूकसँग बाह्र जन चेलावँ ओ गोटगाट और जन केल रलह तब हुँक्र उहाँह आहानक बारेम पुछ्‌ल
तब येशू हुँकन कल “टुँहन परमेश्‍वरक राज्‍यक बारेम प्रकट नैहुइल् बात बुझ्‍ना मौका देगैल् बा। तर म्‍वारम विश्‍वास नैकर्ना मनैनभर मै आहानम केल सिखैठुँ
ताकि धर्मशास्‍त्रम लिखल बात पूरा ह्‍वाए
‘हुँक्र हेर्ना त हेर्ठ तर देख्‍बोदेख्‍बो नैकर्ट
हुँक्र सुन्‍ना त सुन्‍ठ तर बुझ्‍बोबुझ्‍बो नैकर्ट
नकि त हुँक्र बुझ्‍नेरलह
ओ आपन पापमसे घुम्‍क क्षमा पैनेरलह।’” यशै 
“टुह्र म्‍वार कहल यी आहानक अर्थ नैबुझ्‍टो कलसे और धेर आहानक अर्थ झन् कसिक बुझ्‍बो
बीया बुउइया किसान कलक परमेश्‍वरक वचन प्रचार करुइया हुइट
डगरिम पर्ना बीया कलक ओसिन मनै हुइट हुँक्र वचन सुन्‍ठ तर सुन्‍टीकि शैतान आक हुँकन्‍हकमसे वचन लैजिठा
अस्‍तक पत्‍थ्राहा जग्‍गम परल बीया कलक ओसिन मनै हुइट हुँक्र जब वचन सुन्‍ठ तब खुशीसे ग्रहण कर्ठ
तर हुँक्र वचनह आपन मनम गहिँरसम जर ट्‍याक नैदेट। उहओर्से हुँक्र टनिक दिनसम केल विश्‍वास कर्ठ। सतावट या समस्‍या अइटीकि ढलजैठ
कँटाहा जग्‍गम परल बीया कलक ओसिन मनै हुइट हुँक्र वचन सुन्‍ठ
तर पाछ जीवनक बारेम चिन्‍ता मनैन लोभैना धनसम्‍पत्ति ओ और चिजिक ल्‍वाभलालचले वचनह उट्‌मुटादेठा। उहओर्से हुँकन्‍हकम फारा नैफरट्‍
तर मलगर जग्‍गम परल बीया कलक ओसिन मनै हुइट हुँक्र वचन सुन्‍क ग्रहण कर्ठ। हुँक्र मलगर माटीअस कुई तीस गुणा कुई साठी गुणा ओ कुई सय गुणा फारा फरैठ।”
मत्ती  लूक  तबदोस्र येशू कल “कौनोजन दिया बार्क पाथीले छोप्‍ठ या खट्‌टेक टर ढर्ठ का दिया बार्क त सामदानम पो ढैजिठा।  दिया येशू सायद आपन वचनह दिया कहट। भजनसंग्रह  म उहाँक वचनह दिया कैगिल् बा
नुकाक ढैल् सब चिज छर्लङ्‌ग देखपर्नेबा। गोप्‍यम रहल सब बात खुलस्‍त पारजैनेबा। मत्ती  लूक 
ज्‍याकर सुन्‍ना कान बा यी बात उह बुझी।”
येशू फेदोस्र हुँकन कल “म्‍वार बातम ध्‍यान देओ। जौन नापले टुह्र देबो उह नापले पैबो। टुँहन आउर धेर देजिनेबा। मत्ती  लूक 
ज्‍याकरठे बा ओहीह आउर धेर देजाई ओ ज्‍याकरठे नैहो वाकरठे रहल डान्‍चे फे अछिन्‍जाई।” मत्ती   लूक 
येशू फेदोस्र आहानम कल “परमेश्‍वरक राज्‍य असिन हो एकठो मनैया आपन जग्‍गम बीया बुइठा
ओ उ मनैया चाह सुत चाह उठ चाह दिनभर और कुछु काम कर उ बीया अपन्‍हे जम्‍ठा ओ बहर्ठा। तर कसिक बहर्ठा कैक उ मनैया नैजानट्‍
काजेकलसे जग्‍गा अपन्‍हे बाली फरैठा पैल्‍ह अँख्‍वैठा ओ जम्‍ठा दोस्र पत्‍या लग्‍ठा ओ बाल निक्रठा तब बालम पूरा गुडा भर्ठा ओ पक्‍ठा
जब बाली पक्‍ठा तब उ मनैया हँस्‍यले बाली काट भिर्ठा।” योए 
येशू भीडक मनैन कल “मै परमेश्‍वरक राज्‍य कसिन चिजसे तुलना करुँ कौन आहानम याकर बयान करुँ
जसिन कि जग्‍गम बोजैना बीयामध्‍येम राईक दाना सबसे छुटी रठा
तर उ दाना बारीम बुइना हो कलसे सागपातमध्‍येम सबसे ढ्‌याङ ओ झङ्‌ल्‍यार हुइठा। वाकर डैँह्‍यक छैँह्‍यम चिरैँचुरुङ्‌गन बैस्‍ठ ओ ठाँट लगैठ।”
हुँकन्‍हक बुझ्‍ना क्षमता अनुसार येशू हुँकन आउर फे धेर बात आहानम सिखैटीरल
हुँकन सिखाइबेर येशू जब फे आहानम ब्‍वालँट्‍ तर आपन चेलन्‍हकठे भर सक्‍कु आहानक अर्थ खोलदेहँट्‍
उह दिन सन्‍झ्‍याक येशू आपन चेलन कल “आब हम्र समुद्रक उपार जाई।”
येशू ओ चेलावँ मनैन्‍हक बगालमसे विदा हुइल। जौन लाऊम येशू रलह उह लाऊम चेलावँ फे चिहुर्ल ओ समुद्रक उपार जाइलग्‍ल। औरजन्‍हक लाऊ फे उहाँहुँकन्‍हक सँगसँग गैलन
तब जाइबेर एकचोट्‌टे समुद्रम बराभारी आँधीबौखा आइलागल ओ पानीक छल्‍का लाऊह धक्‍का देहलागल। यिहाँसम कि लाऊ पानीले भर लागल ओ बुर्नाअस करलागल
येशूजुन सिह्रनी लेक लाऊक पाछक भागम निन्‍दाइल रलह। चेलावँ डरले हड्‍बडैल ओ येशूह असिक कह्‍टी उठैल “गुरुजी हम्र बुरलग्‍ली। का अप्‍न हमार वास्‍ता नैकर्टी”
तब येशू उठ्‌क आँधीबौखह हप्‍कैल ओ छल्‍कह कल “ठम्‍जा शान्‍त हो” अत्रा कह्‍टीकि आँधीबौखा ठम्‍ह्‍गैल् ओ जातसे शान्‍त होगैल्
दोस्र येशू चेलन कल “टुह्र काकर असिक डरैठो का आम्‍ही फे म्‍वारम टुन्‍हक विश्‍वास नैहो”
तब हुँक्र जातसे डरागैल ओ अप्‍नअप्‍न कहलग्‍ल “यी कसिन मनै हुइट आँधीबौखा ओ छल्‍का समेत हिँकहार कहल मन्‍ठ।”
येशू ओ चेलावँ गालील समुद्रक उपार गेरासेनस कना क्षेत्रम पुग्‍ल
येशू लाऊमसे उत्रटीकि धेर भूत लागल एकठो मनैया मुवल मनै गर्ना ठाउँमसे उहाँह भ्‍याँट कर निक्रल
ऊ मनैन गर्ना गर्‍य  गर्‍या कलक प्राकृतिक ड्‍वान्‍डर या पर्वत्‍वम बराबरा पत्‍थ्रा खोल्‍क बनाइल क्‍वाठा रह जहाँम मुवल मनैन ढरँट्‍। केल रना ठाउँम बैठ। ओहीह सिक्रीले फे कुई बान्‍ध नैस्‍याक
वाकर हाँठग्‍वारा धेर फ्‍यारा सिक्रीले बाहान्‍गैल् रल्‍हस। उहफे उ मनैया सिक्रीह टुर्क छाङछिङ पारदेह। ओहीह बाहान्‍क अधीनम ढरुइया कुई नैरह
ऊ रातदिन अपन्‍हे आपनम पत्‍थ्रले मार्क घाउ कराए ओ गर्‍य केल रहल ठाउँ ओ पक्‍खोम चिल्‍लैटी घुम
उ मनैया येशूह दूरसे द्‌याखल त दगुर्टी जाक उहाँक पाउ परल
ऊ चिल्‍लैटी कहल “महान परमेश्‍वरक छावा येशू अप्‍न हमन काजे सँताइटी परमेश्‍वरक नाउँ लेक मै बिन्‍ती करटुँ कि महीह दुःख जिन दी”
काकरकि येशू उ भूत्‍वह आघहेँ कैरख्‍लह “टैँ भूत्‍वा वाकरमसे निकर”
येशू ओहीह पुछ्‌ल “ट्‌वार नाउँ का हो” उ जवाफ देहल “म्‍वार नाउँ ‘सेना’ हो काकरकि यी मनैयह हम्र बहुट्‌ट जन लागरली।”
तबदोस्र उ भूत्‍वा “हमन यी इलाकमसे जिन निक्राइ” कैक येशूसे घरीघरी बिन्‍ती करल
ओठे लग्‍घ पक्‍खोम एकठो बरा बगाल सुवर चह्रटलह
उ भूत “हमन उह सुरिन्‍हकम जाइदी” कैक बिन्‍ती कर्ल
येशू हुँकन अनुमति देल। भूत उ मनैयकमसे निकर्क सुरिन्‍हकम गैल। तब लगभग दुइ हजार सुवर पख्‍वमसे ढनमनैटी समुद्रम गिर्ल ओ बुर्क मुगैल
यी देख्‍क उ सुवर चह्रुइयन ओठेसे भाग्‍क गैल ओ यी बात सहर ओ आसपासक इलाकम फैलैल। तब धेर मनै का होरहल कैक ह्‍यार अइल
हुँक्र येशूकठे अइल त पैल्‍ह हजारौँ भूत लागल मनैयह चोखाइल देख्‍ल काजेकलसे वाकर दिमाग ठीक होरलहस ओ लुगा लगाक ओठे बैठल रह। यी देख्‍क हुँक्र डरैल
ओहीह ओ सुरिन का होरलहन कैक देखुइया मनै उ घटनक बारेम सबजन्‍हकठे बट्‌वादेल
तब मनै येशूह “अप्‍न हमार इलाका छोर्क चल्‍जाई” कैक बिन्‍ती करलग्‍ल
येशू लाऊम चिउह्रलग्‍ल त पैल्‍ह हजारौँ भूत लागल मनैया येशूसे बिन्‍ती करल “महीह अप्‍नकसँग लैजाई।”
तर येशू कल “म्‍वारसँग आइलसे बेन आपन घर जाओ ओ टुँहीन दया देखाक टुँहार लाग प्रभुक करल महान कामक बारेम आपन मनैन सुनाओ।”
तब उ मनैया दश सहरक  दश सहर दश सहर कलक ग्रीक भाषम “डेकापोलिस” हो। क्षेत्रम जाक येशूक करल कामक प्रचार करलागल ओ वाकर बात सुनुइया सबजन अचम्‍म मन्‍ल
येशू ओ चेलावँ फेदोस्र गालील समुद्रक उपार गैल। तब ढिक्‍वम मनैन्‍हक भीड उहाँक आञ्‍जरपाञ्‍जर जम्‍मा हुइल्
उहब्‍याला याइरस नाउँ रहल सभाघरक शासक अइल। येशूह देख्‍ल त उहाँक पाउ पर्टी
ऊ जोड्‍दार बिन्‍ती करलग्‍ल “प्रभु म्‍वार छुटीमुटि छाई मुवमुव करटा। अप्‍न आक वाकरम हाँठ केल ढैदेबी कलसे ऊ बच्‍नेबा।”
तब येशू याइरसकसँग गैल
मनैन्‍हक भीड फे सक्‍कुओर्से ढकेलिकढकेला कर्टी उहाँकसँगसँग गैल्
मनैन्‍हक भीडम एकठो जन्‍नीमनैया रलही। हुँकहार मैन्‍हावारी बिगरक रगत बहटी रना समस्‍या हुइलक बाह्र वर्ष होरलहीन
ऊ बर्षौंसे धेर बैदावन देखारख्‍लही। हुँक्र धेर दुःख देना काम बाहेक और कुछु नैकर्लरलह। ऊ आपनठे रहल सक्‍कु धनसम्‍पत्ति खर्च कैरख्‍लही। तर मजा हुइना त कहाँ हो कहाँ हुँकहार उ समस्‍या झन्झन् बहर्टी गैरलहन
उ जन्‍नीमनैया येशूक विषयम सुन्‍रख्‍लही उहओर्से मनैन्‍हक भीडम खुस्टटी येशूक पाछ पुग्‍ली ओ उहाँक लुगा छुली
काजेकलसे “उहाँक लुगऽ केल छुवम त मै चोखाजैम” कैक सोँचरख्‍लही
छुटीकि हुँकहार रगत बह छोर्लिन् ओ आपन घिनाहुन समस्‍यमसे चोखाइल अनुभव कर्ली
तबहेँ येशू आपनमसे शक्ति निक्रलक थाहाँ पाडर्ल ओ मनैन्‍हकओर घुम्‍क कल “म्‍वार लुगा के छुवल् हँ”
चेलावँ उहाँह कल “मनैन्‍हक भीड ढकेलिकढकेला करँट्‍ त अप्‍न देख्‍टीबाटी। उहफे ‘महीह के छुवल’ कैक कठी”
“महीह छुउइया के हो” कैक येशू सक्‍कुओर हेर्टीरल
अप्‍न चोखाइल बात थाहाँ पैलक उ जन्‍नीमनैया येशूक पाउ पर्ली ओ डरले लग्‍लगैटी आपनम हुइल् सक्‍कु बात बट्‌वादेली
तब येशू हुँकहीन कल “बाबु टुँहार विश्‍वासले टुँ चोखारलो मजासे जाओ। टुँ आबसे यी र्‍वागले दुःख नैपैबो।”
येशू उ जन्‍नीमनैयसे बट्‍वैटीरलह त याइरसक घरसे मनै खबर लेक आगैल। हुँक्र याइरसह कल “अप्‍नक छाई त ओरागैल्। आब गुरुजीह काकर दुःख देना”
तर येशू हुँकन्‍हक बातक मतलब नैकैक याइरसह कल “जिन डराओ म्‍वारम विश्‍वास कर्लरहो।”
तब येशू पत्रुस याकूब ओ हुँकहार भैया यूहन्‍नह केल लेक याइरसकसँग गैल और किहुह फे जाइ नैदेल
उहाँहुँक्र याइरसक घर पुग्‍ल त मनै रुवाबासी करटलह
उहाँ भित्तर जाक कल “टुह्र काकर रुवाबासी करटो बाबु मुवल नैहो  मुवल नैहो लौँर्‍या मुवल बा कैक येशूह थाहाँ रलहन। तर मुवल कलक येशूक लाग सुतल बराबर केल हो काजेकलसे येशू मुवल मनैन जियाइसेक्‍ठ। यी त सुतल बा।”
तर मनै उहाँक बात हाँसिम उरादेल
तब येशू हुँकन बाहर निक्राक उ लौँर्‍यक डाईबाबा ओ आपनसँग रहल तीनेउ चेलन लेक लौँर्‍यकठे गैल
येशू उ लौँर्‍यक हाँठ पकर्क आपन भाषम कल “तालिता कूमी।” याकर अर्थ हो “बाबु मै टोहीह कहटुँ उठ्।”
तबहेँ उ बाह्र वर्षक लौँर्‍या उठल ओ यहँरउहँर न्‍याङ्‌गलागल। यी देख्‍क हुँक्र अचम्‍म मन्‍ल
येशू हुँकन् यी विषयम “किहुसे जिन बटोइहो” कैक कर्रा आज्ञा देल। तब येशू हुँकन कल “लौँरेह कुछुकुछु खाइक लाग देओ।”  जबजब येशू गालील क्षेत्रम अचम्‍मअचम्‍मक काम कर्ल तबतब उहाँ आपन करल काम “किहुसे जिन बटोइहो” कैक कर्रा आज्ञा देल। काकरकि उहाँक करल उ काम फैललसे धार्मिक अगुवाहुँक्र चारिओर्से उहाँक विरोधम उठुइयारलह ओ उहाँक करपर्ना और कामम बाधा पुग्‍ना धेर सम्‍भावना रह मर्कूस  हेर्क तुलना करी। मर्कूस   फे हेरी
येशू उ ठाउँ छोर्क चेलन्‍हकसँग अप्‍न बहर्लक सहर नासरतम घुम्‍क गैल
बिसैना दिन येशू सभाघर जाक मनैन सिखाइलग्‍ल। उहाँक बात सुनुइया बहुत मनै अचम्‍म मन्‍टी कल “असिन बुद्धि ओ अचम्‍मक काम कर्ना शक्ति यी मनैया कहाँसे पाइलहुई
यी उह कट्‍ठोक काम करुइया त हो। मरियमक छावा त हो। यी याकूब योसेफ यहूदा ओ सिमोनक दादु त हो। याकर बहिनेन फे हमारसँग त रठ।” असिक कह्‍टी हुँक्र उहाँकपर बिह्रमुल ओ उहाँह इन्‍कार कर्ल
तब येशू हुँकन कल “आपन गाउँघर नातपात ओ परिवारम बाहेक अगमवक्तन्‍हक सक्‍कुओर आदर हुइठा।” यूह 
हुँक्र विश्‍वास नैकर्लक कारण येशू कुछ रोग्‍यन छुक चोखैना बाहेक और अचम्‍मक काम कर नैसेक्‍ल
हुँकन्‍हक विश्‍वास नैदेख्‍लक कारण उहाँ अचम्‍म मन्‍ल
तब येशू उहाँसे चेलन्‍हकसँग निकर्क गाउँगाउँ घुम्‍टी सिखाइलग्‍ल
उहाँ आपन बाह्र जन चेलन बलैल ओ हुँकन भूतन निक्रैना अधिकार देक दुइदुइ जहन प्रचार कर पठैल
उहाँ हुँकन असिन आज्ञा देल “यात्रम टेक्‍ना लट्‍ठी बाहेक और कुछु जिन लैजैहो। और खैना चिज झ्‍वाला फाँर कस्‍ना लुगम पैँसा जिन बोकहो
चप्‍पलभर घलहो फेर्ना लुगालत्ता समेत जिन बोकहो। लूक 
जब कौनो गाउँम पैँठ्‌बो उ गाउँसे नैनिक्रट्‌सम एक्‍कठो घरम बास बैठ्‌लरहहो
यदि कौनो ठाउँम टुन्‍हक स्‍वागत नैहुई या मनै टुन्‍हक बात नैसुनहीँ कलसे उहाँसे जाइबेर परमेश्‍वरक न्यायक चिन्‍ह देखाइक लाग आपन ग्‍वारक धूर झराअइहो।” प्रे 
तब चेलावँ निकर्क गैल ओ मनैन्‍हकठे असिक प्रचार कर्ल “आपनआपन पापी मन परिवर्तन कैक परमेश्‍वरकठे घुमो।”
हुँक्र धेर भूत निक्रैल ओ धेर रोग्‍यन फे त्‍याल लगाक चोखैल। याक 
राजा हेरोद एन्‍टिपास येशूक बारेम सुन्‍ल काकरकि मनै जहोँरतहोँर उहाँक बारेम बट्‌वाइँट्‍। कुई कहँट्‍ “बप्‍तिस्‍मा देहुइया यूहन्‍ना मुवलमसे जिरल उहओर्से त ऊ परमेश्‍वरक शक्तिले अचम्‍मअचम्‍मक काम करसेक्‍ठ।”
कुई “यी त एलिया हुइट” कहँट्‍। कुईजुन “यी त अघट्‌टेक अगमवक्तामध्‍येक एक जन हुइट” कहँट्‍
राजा हेरोद एन्‍टिपास यी बात सुन्‍ल त कल “येशू कलक वास्‍तवम यूहन्‍नऽ हुइट ज्‍याकर मुन्‍टा मै काट लगैनहुँ। ऊ मुवलमसे पक्‍क फे जिगैल।” मत्ती  मर्क  लूक 
हेरोद आपन भैया फिलिपक गोसिन्या हेरोदियासह लेरख्‍लह। ऊ यूहन्‍नह पकर्क झेलखानम डाररख्‍लह
काकरकि यूहन्‍ना हुँकहीन कैरख्‍लह “अप्‍न आपन भैयक गोसिन्यह लेना ठीक नैहो।”
हेरोदियास यूहन्‍नकम रिस ढर्लरलही ओ हुँकहीन मुवाइ चाहँट्‍ तर मुवाइ नैसेक्‍लरलही। लूक 
हेरोद यूहन्‍नह “धर्मी ओ पवित्र मनै हुइट” कैक धेर आदर करँट्‍। उहओर्से हुँकहीन झेलखानम सुरक्षित ढर्लरलह। यूहन्‍नक बात सुन्‍क हेरोदह मनम छट्‌पटी लागन् तर फे हुँकहार बात ध्‍यान देक सुनँट्
आखिरम हेरोदियासक यूहन्‍नसे बद्‍ला लेना दिन अइलन। हेरोद आपन जन्‍म दिनिक उपलक्ष्‍यम एकठो खुशीयालीक आयोजना कैरख्‍लह। उ दिन हाकिमहुँकन् राष्‍ट्र सेवक प्रमुखहुँकन् ओ गालील क्षेत्रक और गन्यमान्य मनैन निउटा देरख्‍लह
उ खुशीयालीम हेरोदियासक छाई आक नाचल। वाकर नाच देख्‍क राजा हेरोद ओ हुँकहार सक्‍कु पौन्‍हाओँ खुशी हुइल
तब हेरोद ओहीह कल “टुँहीन ज्‍या मङ्‌ग्‍नास लागटा माङ्‌गो मै देबु।”
हेरोद प्रतिज्ञा कर्ल “टुँ आधा राज्‍य मङ्‌ग्‍बो कलसे फे मै देनेबाटुँ।”
तब हेरोदियासक छाई आपन डाईकठे जाक पुछल् “मै का माङ्‌गु”
वाकर डाई कली “बप्‍तिस्‍मा देहुइया यूहन्‍नक मुन्‍टा माङ्‌ग।”
हेरोदियासक छाई हड्‍बडैटी राजा हेरोदकठे जाक कहल “महीह बप्‍तिस्‍मा देहुइया यूहन्‍नक मुन्‍टा टठ्‌यम दिई।”
यी माग सुन्‍क राजा हेरोद बरा दुःखी हुइल तर पौनन्‍हक आघ हेरोदियासक छाईह देहल वचन फाँक नैसेक्‍ल
उहओर्से राजा “यूहन्‍नक मुन्‍टा काट्‌क आनो” कैक आपन सिपैहेह हुकुम देल। तबहेँ उ सिपैह्‍या झेलखानम जाक यूहन्‍नक मुन्‍टा काटल
ओ टठ्‌यम ढैक हेरोदियासक छाईह देहल। मुन्‍टा लैजाक ऊ आपन डाईह देहल
यूहन्‍नक चेलावँ यी बात सुन्‍ल त अइल ओ हुँक्र उहाँक मुवल शरीर लैजाक गर्‍यम ढर्ल
प्रेरितक रूपम पठागैल् चेलावँ येशूकठे घुम्‍ल। हुँक्र जौनजौन काम कैरख्‍लह ओ सिखारख्‍लह उ सक्‍कु बात येशूकठे बटोइल
ओठे धेर मनै अइनाजैना हुइलकओर्से हुँकन खैनापिना फे फुर्सद नैरलहन। उहओर्से येशू चेलन कल “म्‍वारसँग कहोँरे सुनसान ठाउँम बिसाए चोलो।”
तब उहाँहुँक्र लाऊम चिहुर्क सुनसान ठाउँम जाइलग्‍ल
तर धेर मनै उहाँहुँकन जाइट्‍ देख्‍क चिह्‍न्‍डर्ल। उहाँहुँकन्‍हक जैना ठाउँ थाहाँ पाक बहुत गाउँक मनै दगुर्टी गैल ओ उहाँ हुँकनसे आघहेँ उ ठाउँम पुग्‍गैल
येशू लाऊमसे उत्रल त बहुत मनै जम्‍मा होरलह। हुँकन देख्‍क उहाँह स्‍वाग लग्‍लन काकरकि हुँक्र बिना चह्रुइयक भेँरीअस रलह। उहओर्से येशू हुँकन परमेश्‍वरक बारेम धेर बात सिखाइलग्‍ल। गन्‍ती   राज   इति  इज  मत्ती 
जब दिन बुरलागल त येशूक चेलावँ उहाँकठे जाक कल “हम्र गाउँसे दूर बाटी ओ दिन फे बुरलागल
मनैन बिदा दी त हिँक्र गाउँबस्‍तीओर जैहीँ ओ कुछुकुछु किन्‍क खैहीँ।”
तर येशू जवाफ देल “टुह्रहे हिँकन खैना देओ।”
चेलावँ उहाँह कल “का हम्रहे दुइ सय चाँदीक पैँसले  चाँदीक पैँसले यी पदम ग्रीक भाषम “चाँदीक पैँसक” ठाउँम “दिनारी” लिखल बा। उ ब्यालम मञ्‍जोरी कर्ना एकठो मनैयक एक दिनिक ज्याला एकठो दिनारी रह। रोटी किन्‍क आनी ओ हिँकन खाइक लाग दी”
येशू हुँकन फेदोस्र कल “टुन्‍हकठे कैठो रोटी बा जाक हेरो।”
तब हेर्क आक हुँक्र कल “पाँचठो रोटी ओ दुइठो मच्‍छी केल बा।”
तब येशू “मनैन समूहसमूहम दुबाहा ठाउँम बैठाओ” कैक चेलन कल
असिक मनै सयसय ओ पचासपचास जन्‍हक समूह बनाबना बैठ्‌ल
तब येशू पाँचठो रोटी ओ दुइठो मच्‍छी लेक स्‍वर्गओर हेर्टी परमेश्‍वरह धन्यवाद देल। तबदोस्र उहाँ रोटी खन्‍टाखन्‍टा चेलन देल चेलाहुँक्र मनैन देल। ओसहेँक उहाँ दुइठो मच्‍छी फे सबजहन बाँटदेल
हुँक्र सबजन अघाअघा खैल
ओ उब्रल रोटी ओ मच्‍छीक टुक्रिटुक्रा उठैल त बाह्र छिट्‌वा हुइल्
एकघरी पाछ यी काम कैक सेक्‍ल त येशू आपन चेलन “लाऊम चिहुर्क महीसे आघ बेथसेदा जाजैहो” कैक अह्रैल। अप्‍नजुन मनैन विदावारी कैक पठैल
हुँकन पठापुठुक येशू परमेश्‍वरसे प्रार्थना करक लाग पर्वत्वम गैल
चेलावँ रात्‍क समुद्रक बीचम लाऊ चलाइटलह येशूजुन पर्वत्‍वम अकल्‍हे रलह
येशू आपन चेलावँन लाऊ चलाइबेर आपत् परल देख्‍ल काकरकि हुरी उल्‍टाओर्से चलटह। रातिक तीन बजेओर येशू पानीक उप्रउप्र नेङ्‌ग्‍टी आपन चेलन्‍हकओर गैल ओ हुँकन्‍हक पञ्‍ज्रपञ्‍ज्र जाइ खोज्‍ल
हुँक्र उहाँह पानीक उप्रउप्र न्‍याङ्‌गट्‍ देख्‍ल। हुँक्र “यी त भूत्‍वा हो” कैक सोँच्‍ल ओ चिल्‍लैल
काकरकि उहाँह देख्‍क हुँक्र जातसे डरारलह
तर झट्‌टहेँ येशू हुँकन कल “साँसा जिन छोरो मै हुइटुँ जिन डराओ”
दोस्र येशू हुँकन्‍हक लाऊम चिहुर्ल त हुरी ठम्‍ह्‍गैल्। तब हुँक्र बरा अचम्‍म मन्‍ल
काकरकि परमेश्‍वरक शक्तिले रोटी बह्राइल अचम्‍मक बात हुँक्र आम्‍ही फे बुझ्‍ल नैरलह काकरकि हुँकन्‍हक मन कठोर होरलहन
येशू ओ चेलावँ गनेसरेतक क्षेत्रम पुग्‍ल ओ लाऊ ढिक्‍वा लगैल
उहाँहुँक्र लाऊमसे उत्रटीकि मनै येशूह चिह्‍न्‍डर्ल
तब हुँक्र दगुर्टी जाक उ ठाउँक सक्‍कुओर येशू अइलक खबर फैलैल। मनै येशूकठे रोग्याबेरम्‍हेन बिस्‍तारासैँट बोकबोक आनलग्‍ल
येशू गाउँबस्‍ती सहरबजार जहाँजहाँ जाइँट्‍ उहँउहँ मनै रोग्याबेरम्‍हेन आनँट्। उ बेरम्‍हेन उहाँक लुगक टुप्‍प केल हुइलसे फे छुव पाइ कैक येशूसे बिन्‍ती करँट्‍। ओ जत्रा जन छुवँट्‍ सबजन चोखाजाइँट्
एक दिनिक बात हो यरूशलेम सहरसे फरिसी ओ शास्‍त्रीहुँक्र आक येशूक आञ्‍जरपाञ्‍जर जम्‍मा हुइल
हुँक्र येशूक कौनोकौनो चेलावँन हाँठ च्‍वाखा बिना करैल अर्थात् हाँठ बिना धुइल खाइट्‍ देख्‍ल
सब यहूदी खासकैक फरिसी हुँकन्‍हक पुर्खासे चलल् रीत अनुसार हाँठ बिना धुइल नैखैट
अस्‍तक बजारसे अइलसे रीत अनुसार बिना लहैल नैखैट। अत्र केल नैहोक हुँक्र असिन और धेर परमपरा मन्‍ठ जस्‍त लोट्‍या गग्रा ओ और भाँराबर्तन फे रीत अनुसार धुइठ
उहओर्से फरिसी ओ शास्‍त्रीहुँक्र येशूह पुछ्‌ल “अप्‍नक चेलावँ बिना हाँठ धुइल खैठ। हुँक्र पुर्खासे चल्‍तीआइल् परम्‍परऽ नैमन्‍ट काजे”
येशू हुँकन जवाफ देल “परमेश्‍वरक कहल बात धेर आघ यशैया टुह्र कपटीन्‍हक बारेम ठीक लिख्‍रख्‍ल
तर हुँकन्‍हक मन महीसे धेर दूर बाटन। यशै 
काकरकि हुँक्र त मनैन्‍हक परम्‍परा केल सिखैठ।’
टुह्र त परमेश्‍वरक आज्ञह छोर्क मनैन्‍हक बनाइल परम्‍परा मन्‍ठो
“टुह्र आपन परम्‍परा कायम करक लाग बरा चलाकी कैक परमेश्‍वरक आज्ञह नैमन्‍टो
मोशा कैरख्‍ल ‘आपन डाईबाबक आदर करो। आपन डाईबाबक विरोधम दुष्‍ट बात बट्‌वैना मनैया मुवापाई।’ प्रस   लेवी  व्‍य 
तर मनै आपन डाईबाबह असिक कहल टुह्र ठीक मन्‍ठो ‘मै टुँहन सहायता कर नैसेक्‍लकम दुःख जिन मनहो काकरकि मै टुँहन देहपर्ना चिज परमेश्‍वरह देना प्रतिज्ञा कैसेक्‍नु’ अर्थात् कुर्बान कैसेक्‍नु
टुह्र आपन रीतिथितिओर लाग्‍क परमेश्‍वरक आज्ञह बेकम्‍मा बनैठो
असिक टुह्र आपन परम्‍परा मानक लाग परमेश्‍वरक आज्ञह रद्द कर्ठो ओ औरजहन फे सिखैठो। यी त एक्‍कठो उदाहरण हो। और असिन धेर काम कर्ठो।”
येशू फेदोस्र भीडक मनैन आपनठे बलाक कल “सबजन म्‍वार बात सुनो ओ बुझो
असिन कुछु खैना चिज नैहो जौन बाहरसे भित्तर पैँठ्‌क मनैन अशुद्ध बनैठा तर मनैन्‍हक मनमसे बाहर निक्रना चिजले हुँकन अशुद्ध बनैठा
येशू ओ चेलावँ मनैन छोर्क घरभित्तर पैँठ्‌ल त हुँक्र उहाँक कहल बातक अर्थ पुछ्‌ल
तब येशू हुँकन कल “का टुह्र आम्‍हीन अबुझ बाटो खैना चिजले मनैन अशुद्ध बनाए नैस्‍याकट्‍ कैक नैजन्‍टो
काकरकि उ मनैन्‍हक मनम नैजाक प्‍याटिम जैठा ओ बाहर निकरजैठा।” असिक येशू खैना चिज अशुद्ध नैरहट्‍ कैक बट्‌वादेल।
तब उहाँ कल “मनमसे निक्रना चिज मनैन अशुद्ध बनैठा
काकरकि यी सब चिज मनमसे निक्रठा दुष्‍ट विचार कर्ना बेश्‍या काम कर्ना चोर्ना ज्‍यान मर्ना
व्‍यभिचार कर्ना ल्‍वाभ कर्ना खराबी कर्ना छलकपट कर्ना छट्‌टैनामट्‌टैना बिह्र मुना बदनाम कर्ना ओ घमण्‍डी ओ मूर्ख हुइना
यी सक्‍कु खराब चिज मनैयक मनमसे अइठा ओ ओहीह अशुद्ध बनैठा।”
तबदोस्र येशू उहाँसे टुरोस क्षेत्रम  कौनोकौनो ग्रीक भाषक स्रोतम टुरोस ओ सीदोन लिखल बा। गैल। उहाँ पुग्‍टीकि येशू एकठो घरम पैँठगैल। उ ठाउँम गैलक कुई फे थाहाँ नैपाए कना येशूक चाहना रलहन तर फे मनै थाहाँ पाडर्ल
भूत्‍वा लागल एकठो लौँर्‍यक डाई येशूक बारेम सुन्‍टीकि उहाँकठे अइली। उहाँक पाउप्‍पर्टी उ जन्‍नीमनैया
“म्‍वार छाईकमसे भूत्‍वा निकारदी” कैक बिन्‍ती कर्ली। हुँकहार जन्‍म सिरिया क्षेत्रक फोनिके कना ठाउँम हुइलहन
येशू उ जन्‍नीमनैयह जाँच कर्टी कल “पैल्‍ह मै आपन लर्कापर्कन खवाइपर्ठा काकरकि लर्कन्‍हक रोटी कुक्‍कुरीन्‍हक आघ फँक्‍ना ठीक नैहो।”
उ जन्‍नीमनैया कली “ठीक हो प्रभु तर कुक्‍कुर फे त लर्कापर्कन्‍हक खसाइल टुक्रिटुक्रा खैठ।”
येशू उ जन्‍नीमनैयह कल “टुँ म्‍वारम विश्‍वास करल बात बट्‌वैलो। उहओर्से मै टुँहार छाईह चोखादेरख्‍नु। आब मजासे घर जाओ।”
तब उ घर गैली त आपन छाईह बिस्‍तारम मजासे सुतल् भेँटैली ओ हुँकाहारमसे भूत्‍वा निकर्क गैरलहा
येशू टुरोससे सीदोन हुइटी दश सहरक क्षेत्रओर्से गालील समुद्रम गैल
मनै एकठो लाट मनैयह येशूकठे अन्‍ल ओ मजा बनामङ्‌ग्‍ल
येशू ओहीह मनैन्‍हक भीडसे टनिक दूर लैजाक आपन अङ्‌ग्री वाकर कानक फ्‍वाङघिम लगैल। तबदोस्र अङ्‌ग्रीम थुक्‍क वाकर जीभ फे छुल।  येशू ऊ लाट मनैयह “चोखैना काम हुइलागल” कना संकेत देहक लाग वाकर कान ओ जीभ छुवलहुइहीँ। यहूदी संस्‍कृतिम आपन हाँठम थुक्‍क आनकम लगैलसे अपमान करल अर्थ नैलागऽ
येशू स्‍वर्गओर हेर्ल ओ स्‍वागकमार नम्‍मा साँस लेटी कल “इफ्‍फाता।” याकर अर्थ “खुल्‍जा” हो
तबहेँ उ मनैया सुन्‍ना ओ ब्‍वाल सेक्‍ना होगैल्
येशू “यी बात किहुह जिन कहहो” कैक ओठे रहल मनैन कल। तर जत्रा “यी बात जिन फैलैहो” कल हुँक्र उ बात झन् फैलैटीगैल
काकरकि मनै यी देख्‍क अचम्‍म मन्‍लरलह। ओ हुँक्र कल “येशू सब काम मजऽ कर्ठ। उहाँ बहिर मनैन सुन्‍ना ओ लाट मनैन बोल्‍ना बनैठ।”
उह समयओर फेदोस्र मनैन्‍हक बराभारी भीड जम्‍मा हुइल्। हुँकन्‍हकठे खैना चिज कुछु नैरलहन। तब येशू चेलन आपनठे बलाक कल
“यी मनै म्‍वारठे रहल आज तीन दिन होसेक्‍लन ओ हिँकन्‍हकठे खैना चिज कुछु फे बाँकी नैहुइटन। उहओर्से महीह स्‍वाग लागटा
हिँक्रमध्‍ये कौनोकौनो त बरा दूरदूरसे आरल। हिँकन भुँख्‍ल घर पठैना हो कलसे हिँक्र डगरीहम मूर्च्‍छा फे परसेकहीँ।”
चेलावँ येशूह कल “यी गाउँबस्‍ती नैरहल ठाउँम अत्रा धेर जन्‍हक लाग खाना कहाँसे जुटैना हो”
तब येशू हुँकन पुछ्‌ल “टुन्‍हकठे कैठो रोटी बा”
हुँक्र जवाफ देल “सातठो।”
तबदोस्र येशू उ मनैन भूइँयम बैठ्‌ना आज्ञा देक सातठो रोटी आपन हाँठम लेल ओ परमेश्‍वरह धन्‍यवाद देल। उहाँ रोटी खन्‍टिखन्‍टा पर्ल ओ मनैन देह कैक उ रोटी चेलन देल। तब हुँक्र मनैन्‍हक आघआघ ढैदेल
हुँकन्‍हकठे डान्‍चे छोटीछोटी मच्‍छी फे रलहन। येशू उ मच्‍छीम फे परमेश्‍वरसे आशिष माङ्‌ग्‍क मनैन देह लगैल
सबजन खाक अघैल त चेलावँ उब्रल खन्‍टिखन्‍टा रोटी बराबरा छिट्‌टोक सात छिट्‌वा उठैल
उ दिन रोटी खउइया मनै लगभग चार हजार रलह। येशू मनैन विदा कैक पठैल।  ग्रीक भाषम “चार हजार” लिखल बा। “चार हजार” कलक जन्‍नीमनै ओ लर्कापर्का छ्‌वार पुरुषहुँक्र केल हुइट जसिन देखपर्ठा हेरी मत्ती । जन्‍नीमनै ओ लर्कापर्कन निगन्‍ना हुँकन्‍हक चलन रहल हुइसेक्‍ठन
तबदोस्र उहाँ आपन चेलन्‍हकसँग तुरुन्‍त लाऊम चिहुर्ल ओ दलमनुथा क्षेत्रम गैल
फरिसीहुँक्र येशूकठे आक उहाँसे बहस करलग्‍ल। हुँक्र उहाँक मज्‍झालेटी कल “टुँ परमेश्‍वरक पठाइल मनैया हुइटो कलसे परमेश्‍वरक शक्तिले एकठो अचम्‍मक काम कैक देखाओ त।” मत्ती  लूक 
हुँकन्‍हक माग सुन्‍क येशू दिक्‍कदार होगैल ओ गहिँरसे नम्‍मा साँस लेटी कल “यी पुस्‍तक मनै काकर अचम्‍मक काम देखामङ्‌ग्‍ठ मै जाट्‌टीसे टुँहन असिन मनैन कौनो अचम्‍मक काम नैदेखाजाई।” मत्ती  लूक 
तब हुँकन ओठहेँ छोरछार्क येशू ओ चेलावँ फेदोस्र लाऊम चिहुर्ल ओ गालील समुद्रक उपार जाइलग्‍ल
चेलावँ खाइ पुग्‍ना रोटी लैजाइ बिस्रारख्‍लह। लाऊम हुँकन्‍हकठे एक्‍कठो केल रोटी रलहन
तब येशू चेलन असिक कल “फरिसीन्‍हक ओ हेरोदक खमिरसे होसियार रहो।” लूक 
तर हुँक्र अप्‍नअप्‍न बटोइल “हमारठे रोटी नैहो उहओर्से कहट।”
यी बात थाहाँ पाक येशू हुँकन कल “रोटी नैहो कैक टुह्र काकर बट्‌वाइटो का टुन्‍हक आँख नैहो त अक्‍किल फे नैहो टुन्‍हक मन आम्‍ही फे कठोर बा का
का टुह्र आँख होक फे नैदेख्‍टो का टुह्र कान होक फे नैसुन्‍टो का टुँहन याद नैहो यर  इज  मर्क 
जब मै पाँचठो रोटी खन्‍टिखन्‍टा पार्क पाँच हजार मनैन खवैनहुँ तब टुह्र कै छिट्‌वा रोटीक खन्‍टिखन्‍टा उठैलहो”
हुँक्र जवाफ देल “बाह्र छिट्‌वा।”
येशू पुछ्‌ल “दोस्र फ्‍यारा जब मै सातठो रोटी चार हजार मनैन खवैनहुँ तब टुह्र बराबरा छिट्‌टोक कै छिट्‌वा रोटीक खन्‍टिखन्‍टा उठैलहो”
हुँक्र कल “सात छिट्‌वा।”
येशू हुँकन कल “का टुह्र आम्‍ही फे नैबुझ्‍टो”
येशू ओ चेलावँ बेथसेदा सहरम अइल। तब मनै एकठो आन्‍धर मनैयह येशूकठे अन्‍ल ओ यहीह छुक चोखादी कैक बिन्‍ती कर्ल
तब येशू उ आन्‍धर मनैयह हाँठ पकर्क डोर्‍यैटी गाउँक बाहर लैगिल। उहाँ आपन अङ्‌ग्रीम थुक्‍क वाकर आँखिम लगैल ओ वाकरम हाँठ ढैक पुछ्‌ल “टुँ कुछु द्‌याखटो”  हुइना त उ ब्‍याला फे आनकम थुक्‍लसे अपमान करल मानजाए मर्कूस   तर कबुकाल थुक लगादेना जुन चोखैना संकेत फे रहलहुई
तब उ मनैया हेर्टी कहल “हजुर मै मनैन न्‍याङगट्‍ द्‍याखटुँ तर हुँक्र रूख्‍वाअस देखपरट।”
येशू फेदोस्र वाकर आँखिम छुल त ऊ जरजरजरजर ह्‍यारलागल। असिक उ मनैया देख्‍नाहा होगैल् ओ सब चिज छर्लङ्‌ग द्‌याखलागल
तबदोस्र येशू ओहीह कल “गाउँओर जिन जाओ सरासर घर जाओ।”
येशू आपन चेलन्‍हकसँग गालील क्षेत्रसे कैसरिया फिलिप्‍पी कना सहरक आसपासम रहल गाउँम गैल। जाइबेर डगरिम येशू आपन चेलन पुछ्‌ल “मनै म्‍वार बारेम बट्‌वाइबेर महीह ‘के हो’ कैक कठ”
हुँक्र कल “कौनोजन अप्‍नह ‘बप्‍तिस्‍मा देहुइया यूहन्‍ना हुइट’ कठ कौनोजन ‘एलिया हुइट’ कठ कौनोजनजुन ‘अगमवक्तामध्‍ये अप्‍न फे एक जन हुइटी कठ।’” मर्क  लूक 
तब येशू हुँकन पुछ्‌ल “टुह्र जे म्‍वार बारेम कह पर्लसे का कह्‍बो” पत्रुस उहाँह जबाफ देल “अप्‍न मनैन मुक्ति देहुइया ख्रीष्‍ट हुइटी।” यूह   मत्ती  लूक 
तब येशू “टुँ ठीक कलो तर यी विषयम किहुसे जिन बटोइहो” कैक हुँकन कर्रा आज्ञा देल
येशू “मै मनैयक छावह दुःखकष्‍ट सहपरी। अगुवाहुँक्र मुख्‍य पूजारीहुँक्र ओ शास्‍त्रीहुँक्र महीह हेल्‍हा करहीँ। मै मुवापैम तर तीसर दिनम फेदोस्र जिजैम” कैक आपन चेलनसे बट्‌वाइलग्‍ल
कहख्‍वाजल बात येशू स्‍पष्‍ट रूपले कैदेल
पत्रुस उहाँह एकओर लैजाक हप्‍काइलग्‍ल “अप्‍न असिक बट्‌वाइ नैपर्ना हो।”
तब येशू चेलन्‍हकओर हेर्ल ओ पत्रुसह झपर्टी कल “शैतान ओट्‌टी जा टैँ परमेश्‍वरक हिसाबले नैसोँच्‍ट्‍या तर मनैन्‍हक हिसाबले सोँच्‍ठ्‌या।”
तबदोस्र येशू आपन चेलन ओ भीडक मनैन आपनठे बलाक कल “कौनो मनैया म्‍वार चेला हुइ चहठा कलसे ऊ म्‍वार कहल मान आपन इच्‍छा छ्‌वार ओ म्‍वारम विश्‍वास कर्लक कारण दुःखकष्‍ट सह ओ मुवपर्लसे फे आपन क्रूस बोक्‍क म्‍वार पाछ लाग। मत्ती  लूक 
आपन जीवन बचाइ खोजुइयन जीवन गुमैहीँ। तर म्‍वार पाछ लग्‍लक ओ खुशीक खबर प्रचार कर्लक कारण आपन जीवन गुमुइयन जीवन पैहीँ। मत्ती  लूक  यूह 
संसारभरिक धनसम्‍पत्ति हाँठ पार्क फे मनै अनन्‍त जीवन गुमैल कलसे हुँकन का फाइदा
गुमाइल अनन्‍त जीवन मनैया कसिक फिर्ता पाइसेकी
मै मनैयक छावा आपन बाबक महिमम पवित्र स्‍वर्गदूतन्‍हकसँग यी संसारम फेदोस्र अउइयाबाटुँ। यी व्‍यभिचारी ओ पापी जमानम महीहसे ओ म्‍वार वचनसे कुई शरम जिन मान। यदि कुई शर्माई कलसे उ ब्‍याला मै फे ओहीसे शर्मैनेबाटुँ।” दान 
येशू कह्‍टीगैल “मै जाट्‌टीसे टुँहन कहटुँ अठे रहल कौनोकौनो मनै परमेश्‍वरक राज्‍यह महान शक्तिम नैद्‌याखट्‍सम नैमुनेहुइट।”
वाकर छ दिन पाछ पत्रुस याकूब ओ यूहन्‍नह आपनसँग लेक येशू पर्वत्‍वम गैल। उहाँ और कौनोजन फे नैरलह। चेलावँ हेर्टीहेर्टी येशूक रूप बद्‌ललन।  पत्र 
ओ उहाँक लुगा असिन चम्‍कना उज्‍जर हुइलन कि यी संसारम कुई फे धोक ओसिन झरझर उज्‍जर बनाइ नैस्‍याकट्‍
उहब्‍याला एलिया ओ मोशा देखपर्ल। हुँक्र येशूसे बात बट्‌वाइटलह
तब पत्रुस प्‍वाक्‍क बोल्‍ल “गुरुजी हम्र यिहाँ रलक बरा मजा हुइल्। यिहाँ हम्र तीनठो झोँप्री बनाई एकठो अप्‍नक लाग एकठो मोशक लाग ओ एकठो एलियक लाग।”
ऊ असिक कल काकरकि ऊ ओ हुँकहार सङ्‌घरेन एकदम डरारलह ओ और का बात ब्‍वालपर्ना हो कैक हुँकहीन थाहँ नैहुइलन
मत्ती  मर्क  लूक  तब बद्री आक उहाँहुँकन छोप्‍लन ओ बद्रीमसे असिन आवाज आइल “यी म्‍वार प्रिय छावा हुइट। टुह्र हिँकहार कहल मनहो।”  बद्री यी पदम रहलअस पुरान नियमम फे बद्री परमेश्‍वरक उपस्‍थिति रहल संकेत मानजैठा प्रस्‍थान 
यी सुन्‍टीकि हुँक्र यिहँरउहँर हेर्ल तर येशूह केल देख्‍ल। मोशा ओ एलिया ओठे नैरलह
उहाँहुँक्र पर्वत्‍वमसे ओल्‍हाइबेर येशू आपन चेलन आज्ञा देल “यी घटनक विषयम किहुसे जिन बटोइहो। मै मनैयक छावा मुक फेदोस्र जिएम त बट्‌वाइ सेक्‍बो।”
उहओर्से हुँक्र उ घटनक बात मनम ढर्लरलह। तर “मुक फेदोस्र जिना कलक का हो” कैक हुँक्र अप्‍नअप्‍न बट्‌वाइलग्‍ल
दोस्र उहाँह पुछ्‌ल “ख्रीष्‍टसे पैल्‍ह एलिया फेदोस्र संसारम आइपर्ठा कैक शास्‍त्रीहुँक्र काजे कठ” मला  मत्ती 
येशू हुँकन जवाफ देल “हो ‘ख्रीष्‍ट अइनासे आघ सब चिज ठीकठाक पारक लाग एलिया अवस्‍य आइपर्ठा’ कैक परमेश्‍वर कल। तर फे मै मनैयक छावा दुःखकष्‍ट भ्‍वागपर्ना ओ हेल्‍हा कर्‍वापैना कैक परमेश्‍वरक वचनम काजे लिखल बा
मै टुँहन कहटुँ एलिया फेदोस्र आरलह।  जब येशू “एलिया फेदोस्र आरलह” कल तब उहाँक मतलब यी रलहन “पैल्‍हहेँ आस्‍याकल बप्‍तिस्‍मा देहुइया यूहन्‍ना अगमवक्ता एलियाअस रलह।” ऊ एलिया अघट्‌टेक मनै रलह। मनैन जसहेँक मन लग्‍लन हुँकहीनसे ओसहेँक दुर्व्‍यवहार कर्ल। हुँकहार विषयम धर्मशास्‍त्रम लिखल अनुसार ऊ करावापैल।”
येशू ओ तीनेउ चेलावँ पर्वत्‍वमसे घुम्‍क आइबेर और चेलावँन बहुत मनै घेर्लरलह ओ शास्‍त्रीहुँक्र हुँकनसे वादविवाद करटलह
येशूह आइट्‍ देख्‍टीकि सबजन अचम्‍म मन्‍ल ओ दौरटी जाक उहाँह अभिभावदन कर्ल
येशू पुछ्‌ल “यी वादविवाद केँह्‍का बारेम हो”
तब मनैन्‍हक बगालमसे एकठो मनैया कहल “गुरु म्‍वार छावह चोखादी कैक अप्‍नकठे आनरख्‍नु। यहीह भूत्‍वा लग्‍लकओर्से ब्‍वाल नैस्‍याकट्
जबजब भूत्‍वा यहीह पक्रठस तबतब भूइँयम झट्‌कठस दोस्र मुहमसे फेस्‍कुर आजैठस ओ दाँत पिस्‍क ठेट्‌कार होजैठा। मै अप्‍नक चेलावँन म्‍वार छावह चोखादेओ कैक बिन्‍ती कर्नु तर हुँक्र नैसेक्‍ल।”
तब येशू हुँकन कल “टुह्र कस्‍सिन मनै हुइटो एक्‍को विश्‍वास नैकर्टो मै टुन्‍हक व्‍यवहार देख्‍क हुक्‍क होगैनु। मै कहाँसम सहुँ उ लौँरह यिहाँ आनो।”
उ लौँरह येशूकठे अन्‍ल। येशूह देख्‍टीकि भूत्‍वा लौँरह झट्‌कलस त उ लौँरा गिर्क झरफरझरफर करलागल ओ मुहमसे फेस्‍कुर आगैलस
येशू उ लौँरक बाबह कल “कैह्‍यासे यहीह असिन हुइलस”
ऊ जवाफ देल “छोटीहमसे
भूत्‍वा यहीह मुवाइक लाग धेर फ्‍यारा कबु पानीम कबु आगीम गिरासेक्‍लस। यदि अप्‍न करसेक्‍ठी कलसे दया कैक हमन मद्दत करी।”
येशू हुँकहीन कल “अप्‍न सेक्‍ठी कलसे का कह खोज्‍ली विश्‍वास करुइयन्‍हक लाग सब काम हुइसेक्‍ठा।”
तबहेँ उ लौँरक बाबा जोरसे कल “म्‍वार विश्‍वास बा तर कमजोर बा बलगर बनादी”
तब मनैन्‍हक भीड आपनओर दौरटी आइट्‍ देख्‍क येशू भूत्‍वह असिक हप्‍कैल “बहिर ओ लाट बनुइया भूत्‍वा मै टोहीह आज्ञा देहटुँ याकरमसे निकर् ओ आबठेसे याकरम कबु जिन पैँठस।”
तब भूत्‍वा चिल्‍लाइल ओ उ लौँरह कर्रसे अइँठ्‌क वाकरमसे निक्रल त उ लौँरा मुवलअस होगैल्। ओठे रहल मनै “लौँरा मुगैल्” फे कल
तर येशू वाकर हाँठ पकर्क उठाइलग्‍ल त उ लौँरा उठ्‌क ठह्र्‍यागैल्
तबदोस्र येशू घरम गैल त चेलावँ उहाँह गुपचुपम पुछ्‌ल “हम्र काकर भूत्‍वह निक्राइ नैसेक्‍ली”
येशू हुँकन जवाफ देल “असिन भूत्‍वह ब्रत रह्‍क प्रार्थना कर्लसे केल निक्राइ सेक्‍जैठा।”
तबदोस्र उहाँहुँक्र उ ठाउँ छोर्क गालीलओर्से गैल। उहाँहुँकन्‍हक यात्रक बात कुई थाहाँ नैपाए कना येशूक चाहना रलहन
काकरकि येशू आपन चेलन सिखाइटलह “मै मनैयक छावा ध्‍वाखा पाक दुष्‍ट मनैन्‍हक हाँठम परम। हुँक्र महीह मुवहीँ ओ मुलक तीसर दिनम फेदोस्र जिजैम।”
तर चेलावँ येशूक कहल बात नैबुझ्‍ल ओ उ बातक बारेम हुँक्र पुछ्‌ना आँट फे नैकर्ल
उहाँहुँक्र कफर्नहुम सहरम पुग्‍ल त घरम रहबेर येशू आपन चेलन पुछ्‌ल “आइबेर डगरिम का वादविवाद करटलहो”
तर हुँक्र कुछु जवाफ नैदेल काकरकि हुँक्र “मै सबसे बरा हुइटुँ” कह्‍टी अप्‍नअप्‍न वादविवाद करटलह। लूक 
तब येशू बैठ्‌क बाह्र जन चेलावँन बलैल ओ हुँकन कल “परमेश्‍वरक नजरम टुह्रमध्‍येम जे सबसे बरा हुइ चहठा कलसे ऊ सबसे छुटी होक सक्‍कुजन्‍हक सेवाचाक्री कर।” मत्ती   मर्क  लूक 
तब येशू हुँकन्‍हक आघ एकठो लर्का आन्‍क क्‍वारम लेल ओ आपन चेलन कल
“म्‍वार कहल मान्‍क असिन लर्कन स्‍वीकार करुइया महीह स्‍वीकार कर्ठा। महीह स्‍वीकार करुइया महीह पठुइया परमेश्‍वरह स्‍वीकार कर्ठा।” मत्ती  लूक  यूह 
यूहन्‍ना येशूह कल “गुरुजी हम्र एकठो मनैयह देख्‍ली। ऊ अप्‍नक नाउँम भूत लागल मनैन चोखाइटह। हम्र ओहीह ओसिक कर नैदेली काकरकि ऊ हमारसँग लग्‍ना मनैया नैहो।”
तर येशू कल “ओहीह जिन रोको काकरकि जे म्‍वार नाउँम परमेश्‍वरक शक्तिले अचम्‍मक काम कर्ठा ऊ म्‍वार बारेम दुष्‍ट बात नैबट्‍वाई
काकरकि जे हमार विरोधम नैहो ऊ हमार पक्षक हो। मत्ती  लूक 
मै जाट्‌टीसे टुँहन कहटुँ टुह्र ख्रीष्‍टम विश्‍वास करुइयन हुइटो कैक टुँहन एक गिलास पानी केल हुइलसे फे पियक लाग देहुइया अवस्‍य फे परमेश्‍वरसे इनाम पैठ।” मत्ती 
म्‍वारम विश्‍वास करुइया यी छोटी लर्कामध्‍ये किहुह विश्‍वाससे जे बहकाई वाकर घ्‍याँचम चक्‍या झुलाक बरा समुद्रम फाँकदेनासे त परमेश्‍वरसे पैना दण्‍ड झन् डरलग्‍टिक हुहिँस
यदि टुँहार हाँठ पाप कर लगैठा कलसे ओहीह काट्‌क फाँकदेओ काकरकि दुनु हाँठ लेक नरकक् नैबुट्‌ना आगीम फँक्‍वापाइलसे त एक्‍कठो हाँठ लेक स्‍वर्गम जैना धेर असल हो
नरकम ना त कीरा मुट ना त आगी बुटट् मत्ती 
यदि टुँहार ग्‍वारा टुँहीन पाप कर लगैठा कलसे ओहीह काट्‌क फाँकदेओ काकरकि दुनु ग्‍वारा लेक नरकम फँक्‍वापाइलसे त एक्‍कठो ग्‍वारा लेक स्‍वर्गम जैना असल हो
नरकम ना त कीरा मुट ना त आगी बुटट्
मत्ती  यदि टुँहार आँख टुँहीन पाप कर लगैठा कलसे ओहीह झिँक्‍क फाँकदेओ काकरकि दुनु आँख लेक नरकम फँक्‍वापाइलसे त एक्‍कठो आँख लेक परमेश्‍वरक राज्‍यम जैना धेर असल हो।  येशू हम्र आपन हाँठ या ग्‍वारा काटीडारपर्ना या आँख झिँकीडारपर्ना बात नैबट्‌वाइठुइट। अनुशासनम रलसे पापम नैफँस्‍जाइट्‍ कैक येशू कहट
नरकम ना त कीरा मुट ना त आगी बुटट्। यशै 
बलिदानह न्‍वानले च्‍वाखा पारअस सब मनै दुःखकष्‍टक आगीले खारजैनेबाट।  बलिदानह न्‍वानले च्‍वाखा पारअस पुरान नियमक समयम यहूदीहुँक्र बलिदानम न्‍वान छिट्‌कँट्‍
“न्‍वान मजा वस्‍तु हो तर न्‍वानक स्‍वाद हेराइल कलसे फेदोस्र केहीँले नोनार बनैना एकआपसम मेलमिलापम रहक लाग टुन्‍हकम न्‍वानक गुण पलिरह।” मत्ती  लूक 
येशू कफर्नहुम सहरसे यहूदिया क्षेत्रम आक यर्दन लद्‍यक उपार गैल। तब फेदोस्र बगालक बगाल मनै जम्‍मा हुइल ओ सड्‍डकअस येशू हुँकन सिखाइलग्‍ल
फरिसीहुँक्र येशूकठे आक कुछु बातम चुकाइक लाग उहाँह पुछ्‌ल “का कौनो मनै आपन गोसिन्या छोर्ना ठीक हो”
येशू उल्‍ट हुँकन पुछ्‌ल “यी बारेम मोशा टुँहन का नियम देरख्‍ल”
हुँक्र कल “छोडपत्र कागत लिख्‍क मनै आपन गोसिन्यह छ्‌वार सेकी कैक मोशा अनुमति देरख्‍ल।” व्‍य  मत्ती 
येशू हुँकन कल “टुन्‍हक मन कठोर रलक कारण मोशा टुँहन यी आज्ञा देरख्‍ल
तर सृष्‍टिक सुरुम परमेश्‍वर मनैन पुरुष ओ महिलक रूपम बनैलह। उत  
उहओर्से त मनैया आपन डाईबाबह छोर्क आपन गोसिन्यसे मिल्‍लरठा उत 
हुँक्र दुनु जन मिल्‍क एक शरीर हुइठ। आब हुँक्र दुइ जन नैहुइट तर एक शरीर हुइट
उहओर्से परमेश्‍वरक मिलाइल जोह्रेह कुई फे अल्‍गाइ नैपरट्‍।”
पाछ येशू ओ चेलावँ घर घुम्‍ल त चेलावँ यी विषयम उहाँह पुछ्‌ल
येशू हुँकन कल “आपन गोसिन्यह छोर्क और गोसिन्या लिहुइया पैल्‍हक गोसिन्यह ध्‍वाखा देठ उ काम त व्‍यभिचार हो। मत्ती   कोर 
ओसहेँक आपन गोस्‍या छोर्क और गोस्‍या लिहुइया फे व्‍यभिचार कर्ठ।”  मर्कूस  म रहल फुटनोट हेरी
येशू हाँठ ढैढै आशिष देदेहीँ कना विचारले मनै आपन लर्कन उहाँकठे आनटलह। तब चेलावँ ऊ मनैन हप्‍कैल
यी देख्‍क येशू आपन चेलनसे रिसैटी कल “लर्कन म्‍वारठे आइदेओ हुँकन जिन रोको काकरकि परमेश्‍वरक राज्‍य अस्‍त मनैन्‍हक लाग हो
जाट्‌टीसे मै टुँहन कहटुँ जे एकठो लर्कक्‌अस परमेश्‍वरक शासन स्‍वीकार नैकरी ऊ परमेश्‍वरक राज्‍यम जाइ नैपाई।” मत्ती 
येशू उ लर्कन क्‍वारम लेल ओ एकएक जन्‍हक कपारिम हाँठ ढैढै आशिष देल
येशू ओठेसे जाइलग्‍ल त एकठो मनैया दगुर्टी आक उहाँक पाउ पर्टी कहल “गुरु अप्‍न असल बाटी। अनन्‍त जीवन पाइक लाग महीह का करपरी”
येशू ओहीह कल “टुँ मैहेह काकर असल कहटो परमेश्‍वर बाहेक कुई फे असल नैहो
परमेश्‍वरक आज्ञा त टुँ जन्‍ठो हत्‍या नैकर्ना व्‍यभिचार नैकर्ना चोरी नैकर्ना झूट साक्षी नैबक्‍ना नैठग्‍ना ओ आपन डाईबाबक आदर कर्ना।” प्रस  व्‍य 
उ मनैया उहाँह कहल “गुरुजी यी सब आज्ञा त मै छोटीहमसे मन्‍टिबाटुँ।”
येशू ओहीह हेर्टी प्रेमसे कल “टुँहीन आम्‍ही एक चिज करहीपर्ना बा। जाओ आपन सब चिज बेँच्‍क गरीबन बाँट्‌देओ ओ टुँ स्‍वर्गम धन पैबो। तब आक म्‍वार पाछ लागो।”
यी सुन्‍क उ मनैया अन्‍धार मुह् लगाक चलगैल्। काकरकि ऊ आपनठे रहल धेर सम्‍पत्ति गुमाई नैचाहल
येशू चारिओर हेर्क आपन चेलन कल “धनीय मनैन परमेश्‍वरक राज्‍यम जैना कर्रा परहीन।”
यी सुन्‍क चेलावँ अचम्‍म मन्‍ल। तर येशू आम्‍ही कल “हेरो लर्कौँ धनसम्‍पत्तिम भरोसा कर्ना मनैन परमेश्‍वरक राज्‍यम जैना धेर कर्रा परहीन
धनी मनैन परमेश्‍वरक राज्‍यम जैनासे त बेनसे ऊँट्‌टोह सुइक नाखिमसे छिर्ना सजिलो हुहिँस।”
हुँक्र आम्‍ही अचम्‍म मन्‍टी अप्‍नअप्‍न कल “ओसिन हो कलसे के स्‍वर्ग जाइसेकी तो”
पत्रुस येशूह कहलग्‍ल “हेरी हम्र त सब चिज छोर्क अप्‍नक पाछ लागरली।”
येशू कल “मै जाट्‌टीसे कहटुँ म्‍वार कहल मानक लाग ओ खुशीक खबर प्रचार करक लाग आपन दादुभैया दिदीबहिन्‍या डाईबाबा छाईछावा घरबार या जग्‍गाजमिन छोरुइया
अवस्‍य इनाम पैहीँ। यी संसारम हुँक्र सतावट पैलसे फे सय गुणा घरपरिवार ओ श्रीसम्‍पत्ति यिह जुनीम पैहीँ। अइना युगमजुन अनन्‍त जीवन पैहीँ
आब नामीनामी धेर जन सबसे टर्का दर्जम रहहीँ। सबसे टर्का दर्जम रहुइयन सबसे नामीनामी हुइहीँ।” मत्ती  लूक 
उहाँहुँक्र यरूशलेम सहर जाइबेर येशू आघआघ रलह। चेलावँ एक्‍कासी अक्‍कमक्‍क पर्ल ओ पाछ लगुइयन डरैल। तब येशू बाह्र चेलावँन एकउहँर लैजाक आपनम परिअइना दुःखक बारेम बट्‌वाइभिर्ल
येशू कल “हेरो हम्र यरूशलेम जाइटी। उहाँ मै मनैयक छावा ध्‍वाखा पाक मुख्‍य पूजारीन्‍हक ओ शास्‍त्रीन्‍हक हाँठम परम। हुँक्र महीह मृत्‍युदण्‍ड तोकहीँ ओ गैरयहूदीन्‍हक हाँठम सुम्‍पदेहहीँ
उ मनै महीह हिस्‍यैहीँ थुकहीँ कोर्रा लगैहीँ ओ मुवैहीँ। तर तीसर दिनम मै फेदोस्र जिजैम।”
जब्‍दियक छावन याकूब ओ यूहन्‍ना येशूकठे आक कल “गुरु हम्र बिन्‍ती करटी हमार इच्‍छा पूरा कैदी।”
येशू हुँकन पुछ्‌ल “मै टुन्‍हक का इच्‍छा पूरा कैदीऊँ”
हुँक्र उहाँह जवाफ देल “अप्‍न महिमामय राजगद्दीम बैठ्‍बी त हम्र दादुभाइ अप्‍नक दाहिन ओ बाउँ पाञ्‍जर बैठ पाई।”
लूक  तर येशू हुँकन कल “टुह्र का माङ्‌गटो उ बात टुह्र नैजन्‍टो। मै पियपर्ना दुःखक घुट्‌का का टुह्र पियसेक्‍बो मै लिहपर्ना मृत्‍युक बप्‍तिस्‍मा का टुह्र लिहसेक्‍बो”
हुँक्र “सेक्‍बी” कैक जवाफ देल
तब येशू हुँकन कल “मै पियपर्ना दुःखक घुट्‌का टुँहन पियपरी मै लिहपर्ना मृत्‍युक बप्‍तिस्‍मा टुँहन लिहपरी
तर म्‍वार दाहिन ओ बाउँ पाञ्‍जर बैठ देना म्‍वार अधिकारक बात नैहो। यी त ज्‍याकरज्‍याकर लाग तयार कैगिल् बा हुँकन्‍हक लाग केल हो।”
यी बात सुन्‍क और दश चेलावँ याकूब ओ यूहन्‍नसे रिसैल
तब येशू हुँकन सबजहन एक्‍कठे कराक कल “टुँहन थाहाँ बा कि गैरयहूदी मनैन्‍हकम शासन चलुइयन मनमानी शासन चलैठ ओ ठुलाठालीहुँक्रजुन हुँकन्‍हकम अधिकार जमैठ। लूक 
तर टुह्र ओसिन जिन हुइहो। टुह्रमध्‍ये जे सबसे बरा हुइखोजी ऊ टुन्‍हक सेवाचाक्री कर। मत्ती  मर्क 
ओ जे आघ सरखोजी ऊ सबजन्‍हक कमारा बन
काकरकि मै मनैयक छावा सेवा पाइक लाग नाही तर सेवा कर ओ और धेर जहन पापक दण्‍डसे छुट्‌कारा देहक लाग आपन प्राण देह आरनु।”
तबदोस्र उहाँहुँक्र यरीहो सहर पुग्‍ल। कुछ समय पाछ येशू आपन चेलन्‍हकसँग उ ठाउँ छोर्क जाइबेर मनैन्‍हक बराभारी भीड उहाँहुँकन्‍हक पाछ लागल। तिमैक छावा बारतिमै आन्‍धर भिखारी जुन डगरीक पञ्‍ज्र बैठल रह
जब नासरत सहरक येशू यिह डगर आइट कना सुनल तब ऊ भिखारी जोरसे चिल्‍लाक कहलागल “हे दाऊदक सन्‍तान महीह दया करी”
तब ओहीह धेर जन “चूप लाग” कैक हप्‍कैल तर ऊ झन् जोरसे चिल्‍लैटी कहल “हे दाऊदक सन्‍तान महीह दया करी”
येशू नेङ्‌ग्‍टीनेङ्‌ग्‍टी वाकर प्रार्थना सुन्‍क टक्‍कसे ठह्र्‍यैल ओ कल “ओहीह बलाओ।” तब हुँक्र ओहीह “साँसा कर् उठ् येशू टोहीह बलाइट” कल
यी सुन्‍टीकि ऊ आपन पिछौरी फाँकल ओ जुरुक्‍कसे उठ्‌क येशूकठे आइल
येशू ओहीह पुछ्‌ल “टुँहीन का चाहल”
ऊ कहल “गुरुजी मै देख्‍नाहा हुइ चाहटुँ।”
येशू ओहीह कल “टुँहार विश्‍वासले टुँ चोखारलो आब जाओ।” तबहेँ ऊ देख्‍नाहा होगैल् ओ डगरीहमसे येशूक पाछ लाग्‍गैल्
येशू ओ चेलावँ यरूशलेम सहरक लग्‍घ रहल जैतून पर्वत्‍वम पुग्‍ल। उहाँ बेथफागे ओ बेथानिया कना गाउँ रह। तब येशू आपन चेलावँमध्‍येमसे दुइ जहन असिक कैक पठैल
“सामनेक गाउँम जाओ। गाउँम पैँठ्‍टीकि कुई फे नैचिउह्रल् गधक एकठो ज्‍वान बच्‍छोह भेटैबो। ओहीह छोर्क यिहाँ अनहो
कुई टुँहन ‘काजे यहीह छ्‌वारटो’ कही कलसे ‘प्रभुह याकर चाहा बाटिन् उहाँ झट्‌टहेँ यहीह घुमादेहहीँ’ कैक कहहो।”
तब चेलावँ गैल ओ हुँकन कहलअस एकठो घरक ड्‍वारिक आघ गल्‍लीम गधक बच्‍छोह बान्‍धल भेँटैल
ओहीह छ्‌वारबेर ओठे रहल कौनोकौनो मनै हुँकन पुछ्‌ल “यहीह काकर छ्‌वारटो”
येशू हुँकन कहलअस हुँक्र जवाफ देल। तब उ मनै हुँकन गधह लैजाइ देल
हुँक्र गधह येशूकठे अन्‍ल ओ आपनआपन पिछौरी वाकरम बिछैल। तब येशू वाकरम चिहुर्क सवार हुइल।  अगमवक्ता जकरिया ख्रीष्‍ट गधकम चिहुर्क यरूशलेमम जैना बात येशू जन्‍मनासे  वर्ष आघहेँ कलह जकरिया 
उहाँक सवारीम उहाँह स्‍वागत करक लाग बहुत मनै डगरिम आपनआपन पिछौरी गट्‍या बिछैल ओ आकुर जन आञ्‍जरपाञ्‍जरसे झालापाता काट्‌क आनआन डगरिम बिछादेल
उहाँक आघपाछ रहुइयन् चिल्‍लाचिल्‍लाक उहाँक जयजयकार कर्ल
“होसन्‍ना  “होसन्‍ना” कलक “परमेश्‍वरक जय ह्‍वाए” कहल हो
परमप्रभुक नाउँम अउइया धन्यक हुइट भज 
हमार पुर्खा दाऊदक अइना राज्‍य धन्यक हो
स्‍वर्गक परमेश्‍वरह होसन्‍ना”
असिक उहाँ यरूशलेमम आक मन्‍दिरम गैल। उहाँ सक्‍कुओरिक गतिविधि हेर्ल। तब ढिल हुइलकमार आपन बाह्र जन चेलन्‍हकसँग बेथानिया गैगिल
द्वासर बिहान उहाँहुँक्र बेथानियासे यरूशलेम घुमबेर येशू भुँखैल
तब येशू टनिक दूर झङ्‌ग्‍ल्‍यार अञ्‍जीरक रूख्‍वा देख्‍ल। उ रूख्‍वम बोँट्‍याओँट्‍या बा कि कैक येशू ह्‍यार गैल काकरकि उ समय अञ्‍जीर पक्‍ना समय नैरह। तर उ रूख्‍वम पत्‍या केल रह।  अञ्‍जीरक रूख्‍वम पत्‍या लग्‍नासे आघ टेम्‍ह्री लग्‍ठा। पत्‍या बराबरा हुइल् रूख्‍वम बोँट्‍या लागरठा। यी रूख्‍वम फे बोँट्‍या रहपर्ना हो तर नैरह। ओसहेँक यहूदीन्‍हकम परमेश्‍वरक सेवा करल फारा रहपर्ना हुइन तर नैरलहन
तब येशू उ रूख्‍वह सरप्‍ल “आबठेसे ट्‌वारम कबु फे फारा जिन लागस।” येशूक कहल यी बात उहाँक चेलावँ सुन्‍ल
तबदोस्र येशू ओ चेलावँ येरुशलेम पुग्‍ल त उहाँ मन्‍दिरक अङ्‌ग्‍नम जाक व्‍यापार करुइयन उहाँसे ख्‍यादभिर्ल। उहाँ पैँसा सटुइयन्‍हक टेबुल ओ पर्‍यावाँ बेँचुइयन्‍हक बैठ्‌ना बिल्‍टादेल।  मन्‍दिरम चह्रैना सामान ओ पश बेँच्‍ना व्‍यापारम धेर नाफा ह्‍वाए। यी ब्‍याला टिहारक समय हुइलकओर्से हुँक्र आघपाछसे धेर सरसामान ओ पश ब्‍याँचक लाग आनरख्‍लह
येशू किहुह फे किनबेँचक सामान मन्‍दिरओर्से लैजाइ नैदेल
यशै  यर  ओ हुँकन सिखैटी येशू कल
“‘म्‍वार घर त सब जातिक मनै
परमेश्‍वरसे प्रार्थना कर्ना घर हुई’
कैक धर्मशास्‍त्रम लिखल नैहो का तर टुह्र यहीह डाँका मर्ना ठाउँ बनारख्‍लो।”  येशू व्‍यापारिन मन्‍दिरह डाँका मर्ना ठाउँ बनैलक दोष लगैल काकरकि हुँक्र परमेश्‍वरह आराधना कर आइल मनैन बाधा देहँट्
यी बात सुन्‍क मुख्‍य पूजारीहुँक्र ओ शास्‍त्रीहुँक्र येशूह मुवैना उपाय ख्‍वाज लग्‍ल तर हुँक्र उहाँक डर डराइँट्‍ काकरकि येशू सिखाइबेर मनै छक्‍क परँट्‍।  येशू धेर लोकप्रिय हुइलसे जनतन हुँकन्‍हक विरोधम उठाइ सेकहीँ कैक हुँक्र डरारलह
सन्‍झ्‍या हुइल् त येशू चेलन्‍हकसँग येरुशलेमसे गैगिल
बिहान्‍क उह डगरओर्से जाइबेर उहाँहुँक्र येशूक सरापल अञ्‍जीरक रूख्‍वह देख्‍ल। उ जरब्‍वाँटीसे सुखल रह
रूख्‍वह येशूक कहल बात समझक पत्रुस कल “गुरुजी हेरी अप्‍नक सरापल् रूख्‍वा त सुख्‍गैल्।”
येशू चेलन कल “परमेश्‍वरम विश्‍वास करो
मै जाट्‌टीसे कहटुँ कुई यी पर्वत्तोह ‘यिहाँसे उँखर्क समुद्रम खस’ कही कलसे वाकर लाग ओस्‍तहँ होजैनेबाटस। तर मनम कुछु शङ्‌का नैकैक आपन कहल बात पूरा हुई कना विश्‍वास हुइही परहिँस। मत्ती   कोर 
उहओर्से प्रार्थना कैक परमेश्‍वरसे माङ्‌गल चिज अवस्‍य पैबो कना बात विश्‍वास करो उ टुन्‍हक हुइनेबा
परमेश्‍वरसे प्रार्थना कर्नासे आघ यदि टुँहार विरोधम करल केक्रो काम मनम ढर्लबाटो कलसे ओहीह क्षमा करो। टुँ असिक कर्बो त केल स्‍वर्गम रना टुँहार बाबा फे टुँहार पाप क्षमा करहीँ। मत्ती  
तर टुँ क्षमा नैकर्बो कलसे स्‍वर्गम रना टुँहार बाबा फे टुँहार पाप क्षमा नैकरहीँ।”
येशू आपन चेलन्‍हकसँग फेदोस्र येरुशलेमम गैल। मन्‍दिरक अङ्‌ग्‍नअङ्‌ग्‍न न्‍याङ्‌गबेर मुख्‍य पूजारीहुँक्र शास्‍त्रीहुँक्र ओ अगुवाहुँक्र उहाँकठे अइल ओ
असिक कह्‍टी पुछ्‌ल “मन्‍दिरमसे किनबेँच करुइयन निक्रैना अधिकार टुँ कहाँसे पैलो टुँहीन यी अधिकार के देहल”
येशू हुँकन कल “मै फे टुँहन एकठो बात पुछटु वाकर जवाफ देओ तब मै यी अधिकार कहाँसे पैनु कैक टुँहन कहम
महीह कहो यूहन्‍ना पानीक बप्‍तिस्‍मा देना अधिकार कहाँसे पैल परमेश्‍वरसे कि मनैनसे”
मनैनसे कही कलसे कसिक कना हो” हुँक्र “मनै हमार विरोध करहीँ” कैक डरैल काकरकि सबजन यूहन्‍नह “अगमवक्ता हुइट” कैक विश्‍वास करँट्‍
उहओर्से हुँक्र कल “हमन थाहाँ नैहो।”
तब येशू जवाफ देल “ओसिन हो कलसे मै फे यी सक्‍कु काम कर्ना अधिकार कहाँसे पैनु कैक टुँहन नैकहम।”
येशू आहानम हुँकन कहलग्‍ल “एकठो जग्‍गाधनी आपन जग्‍गम अध्‍यरोन अङ्‌गूर लगाइ कल ओ गिन्‍यौरसे बेन्‍ह्‍वा बेँह्रैल। अङ्‌गूर पेर्ना कोल ओ अङ्‌गूरिक अख्‍वारी कर्ना अँट्‌वा बनाइ लगैल। तब अङ्‌गूरिक खेती हुँकन जिम्‍मा लगाक अप्‍नजुन परदेश लग्‍ल। यशै 
अङ्‌गूर सहेर्ना समयम जग्‍गाधनी आपन एकठो नोकरह आपन बठा अङ्‌गूर लिह पठैल
तर अध्‍यरोन उ नोकरह पकर्क पिट्‌ल ओ छुच्‍छ हाँठ घुमादेल
जग्‍गाधनी द्वासर नोकरह पठैल। अध्‍यरोन ओहीह फे कपार फोर्क पिट्‌ल ओ बेइजत कैक घुमादेल
तबदोस्र ऊ तीसर नोकरह पठैल। ओहीह त झन् अध्‍यरोन मार्क मुवादेल। ऊ अस्‍तक और धेर जहन पठैल। हुँक्र कौनोजहन पिट्‌ल कौनोजहन मुवैल
“जग्‍गाधनीक एक्‍कठो प्रिय छावा रलहन। ‘म्‍वार छावह त हुँक्र पक्‍कहेँ आदर करहीँ’ कैक ऊ आखिरम हुँकहीन अध्‍यरोन्‍हकठे पठैल
“तर उ अध्‍यरोन अप्‍नअप्‍न कल ‘यी त हकवाला हो। लेओ यहीह मुवाई त यी सम्‍पत्ति हमार होजाई।’
तब हुँक्र ओहीह मार्क मुवादेल ओ अङ्‌गूरबारीक बाहर फाँकदेल
“आब उ जग्‍गाधनी का करहीँ ऊ अपन्‍हे जाक सक्‍कु अध्‍यरोन मुवैहीँ ओ अङ्‌गूर खेती औरजन्‍हक जिम्‍मा लगैहीँ
का टुह्र धर्मशास्‍त्र पहर्क फे नैबुझ्‍टो
‘घर बनुइयन रद्दी ठह्राक फाँकल पत्‍थ्रा त
कोनोक मुख्‍य पत्‍थ्रा बनल। भज 
ओ यी हमार नजरम अचम्‍मक बा।’”
यी आहान येशू “हमारऽ विरोधम कल” कना बात यहूदी अगुवाहुँक्र बुझ्‍ल। उहओर्से हुँक्र येशूह नैपकर्क नैछोर्ना दाउम रलह। तर भीडक मनैन्‍हक डरले उहाँह छोर्क चलगैल
तबदोस्र यहूदी अगुवाहुँक्र येशूह बातम फँसाइक लाग हेरोदक मनैन ओ फरिसीहुँकन येशूकठे पठैल
हुँक्र येशूकठे जाक कल “गुरुजी अप्‍न इमान्‍दार बाटी कना हमन थाहाँ बा। अप्‍न केक्रो पक्षपात नैकर्टी मनै का कहहीँ कना मतलब फे नैकर्टी ओ परमेश्‍वरक सत्‍य बात ठीकसे सिखैठी। आब हमन कही रोमी सरकारह कर तिर्ना ठीक हो कि नाही
हम्र कर तिरी कि नैतिरी”
येशू हुँकन्‍हक कपटी चाल थाहाँ पाक कल “टुह्र छल कैक काकर महीह फँसाइ ख्‍वाजटो महीह एकठो चाँदीक पैँसा देखाओ।”
हुँक्र एकठो चाँदीक पैँसा आन्‍क उहाँह देल। येशू हुँकन पुछ्‌ल “यी छाप ओ नाउँ क्‍याकर हो”
तब येशू हुँकन जवाफ देल “ओसिन हो कलसे रोमी सरकारक चिज रोमी सरकारह ओ परमेश्‍वरक चिज परमेश्‍वरह देओ।”
हुँक्र उहाँक जवाफ सुन्‍क छक्‍क पर्ल
मनै मुलसे फेदोस्र नैजिट कहुइया सदुकी समूहक कौनोकौनो मनै येशूकठे आक कल प्रे 
व्‍य  “गुरुजी मोशा हमन परमेश्‍वरक असिन व्‍यवस्‍था देरख्‍ल यदि कौनो मनैया सन्‍तान बिना जन्‍मैल मुवल कलसे वाकर भैया भौजाइ जन्‍नी लिह ओ आपन दादुक लाग सन्‍तान जन्‍माए।  यहूदी समाजम आपन पिह्री बचाइक लाग छावा पैना एकठो महत्‍वपूर्ण बात रह। यदि कौनो मनैया सन्‍तान बिना जन्‍मैल मुवल कलसे वाकर भैया भौजाइ जन्‍नी लिह। हुँकन्‍हकमसे जन्‍मल पैल्‍ह छावा मुवल दादुक लाग ओ वाकर नाउँ फे दादुकऽ नाउँ ढैजाए। दादुक श्रीसम्‍पत्ति उह छावा खाए
आब मान लि एकठो परिवारम सात भाइ रलह। बर्का भ्‍वाज करल तर सन्‍तान बिना जन्‍मैल मुगैल्
तब मन्‍ह्‍ला आपन भौजीह लिहेल् ऊ फे सन्‍तान बिना जन्‍मैल मुगैल्। सन्‍ह्‍ला फे आपन भौजीह लिहेल्। असहेँक ऊ फे मुगैल्
असहेँक सक्‍कु भाइ उ जन्‍नीसे भ्‍वाज कर्ल तर सन्‍तान बिना जन्‍मैल मुगैल। अन्‍तिमम ऊ जन्‍नी फे मुगैल्
आब कही मुवलमसे हुँक्र फेदोस्र जिहीँ ओ स्‍वर्ग जैहीँ कलसे ऊ क्‍याकर जन्‍नी हुई काकरकि सक्‍कु भैयनसे वाकर भ्‍वाज होरलहस।”
येशू हुँकन कल “टुह्र धर्मशास्‍त्र ओ परमेश्‍वरक शक्तिह नैबुझ्‍क गल्‍ती कैरख्‍लो
काकरकि मुवलमसे फेदोस्र जिक स्‍वर्ग गैल् अवस्‍थम भ्‍वाजकाज नैहुइट्। स्‍वर्गम मनै स्‍वर्गदूतअस होजैठ
प्रस  मुवलमसे फेदोस्र जिक स्‍वर्ग जैना विषयम मोशक किताबम  मोशक किताब मोशक व्‍यवस्‍थम पाँचठो किताब रह। यी बात पाँचठो किताबमध्‍ये प्रस्‍थान कना एकठो किताबक बात हो। प्रस्‍थान  हेरी। लिखल बा जे। उ बात त टुह्र जन्‍लरहपर्ना हो। उ विषयम जर्टिरहल छुटिमुटी रूख्‍वक झोङ्‍लीमसे परमेश्‍वर मोशह कल ‘टुन्‍हक पितापुर्खा अब्राहाम इसहाक ओ याकूबक परमेश्‍वर हुइटुँ।’  अब्राहाम इसहाक ओ याकूब यहूदीन्‍हक पुर्खाओँ हुइट। अब्राहाम इसहाकक् बाबा रलह। इसहाक याकूबक बाबा रलह
उहाँ मुवल मनैन्‍हक नाहीँ तर जिटीह रहुइयन्‍हक परमेश्‍वर हुइट। टुह्र यी बात नैबुझ्‍क भारी गल्‍ती कैरख्‍लो।”
एक जन शास्‍त्री अइल ओ हुँकन बहस करँट्‍ देख्‍ल। येशू हुँकन ठीक जवाफ देहल सुन्‍क ऊ पुछ्‌ल “परमेश्‍वरक आज्ञामसे सबसे बरा आज्ञा कौन हो” लूक 
येशू जवाफ देल “सबसे बरा आज्ञा यी हो ‘ऐ इस्राएलक सन्‍तान सुनो परमप्रभु परमेश्‍वर एक्‍कठो बाट। व्‍य 
परमप्रभु परमेश्‍वरह आपन सारा हृदयले आपन सारा प्राणले आपन सारा समझले ओ आपन सारा शक्तिले प्रेम करो।’
द्वासर जुन यी हो ‘आपन छिमेकीह अपन्‍हेहअस प्रेम करो।’ यी दुइठोसे बरा आज्ञा कौनो फे नैहो।” लेवी 
यी बात सुन्‍क उ शास्‍त्री येशूह कल “गुरुजी अप्‍न ठीक कली अप्‍नक कहलअस परमप्रभु परमेश्‍वर एक्‍कठो बाट उहाँ बाहेक और कौनो नैहुइट। व्‍य 
ओ परमप्रभु परमेश्‍वरह आपन सारा हृदयले आपन सारा प्राणले आपन सारा समझले ओ आपन सारा शक्तिले प्रेम करो। ओ आपन छिमेकीह अपन्‍हेहअस प्रेम करो। यी दुइठो बात मन्‍ना त व्‍यवस्‍थम कहल अनुसार सक्‍कु मेह्रिक बलिदान  सक्‍कु मेह्रिक बलिदान यी पदम ग्रीक भाषम दुइ मेह्रिक बलिदान लिखल बा। एकठो सामान्य बलिदान रह ओ औरजुन बलि चह्राइल पशह मन्‍दिरम परमेश्‍वरक आघ जराइँट्‍। ओहीह “होमबलि” कहँट्‍। चह्रैनासे फे बरा हो।” होशे 
हुँकहार समझशक्ति देख्‍क येशू कल “टुँ परमेश्‍वरक राज्‍यसे दूर नैहुइटो।” तबसे येशूह प्रश्‍न पुछ्‌ना हिम्‍मत कुई फे नैकर्ल
मनैन मन्‍दिरक अङ्‌नम सिखाइबेर येशू कल “ख्रीष्‍टह दाऊदक सन्‍तान हुइट कैक शास्‍त्रीहुँक्र कठ। हुँकन्‍हक आशय का हुइटन
काकरकि दाऊद अपन्‍हे पवित्र आत्‍मक अगुवाइम कैरख्‍ल
येशूक वचन सुनबेर उ बरा भीडम रहल मनै आउर खुशी हुइल
सिखैना क्रमम येशू कल “शास्‍त्रीनसे होसियार रहो। हुँक्र धर्मकर्म कर्ना झुहार पहिरण  झुहार पहिरण उ ब्‍याला धर्मक हिसाबले बरा मनै झुहार पहिरण पहिरँट्‍। पहिरक यिहँरउहँर घुम्‍ठ ओ बजारम मानसम्‍मान पाइ चहठ।  शास्‍त्रीहुँकन जाइट्‍ देख्‍लसे मनै उठ्‌क आदर करँट्‍ ओ “गुरु” कैक अभिवादन करँट्‍
सभाघरम आघ बैठ खोज्‍ठ भ्‍वाजभत्‍यारम मानमर्जाट्‍ खोज्‍ठ
हुँक्र विधवन्‍हक घरद्वार लुट्‌ठ ओ मनैन देखाइक लाग परमेश्‍वरसे नम्‍मानम्‍मा प्रार्थना कर्ठ। असिन मनै झन् धेर दण्‍ड पैहीँ।”
तबदोस्र येशू मन्‍दिरम भेटी चह्रैना बाकसक सामुन्‍ने बैठ्‌क मनैन भेटी चह्राइट्‍ हेर्ल। धनीधनी मनै धेरधेर रकम चह्रैल
एकठो गरीब विधवा आक तामक दुइठो पैँसा चह्रैली। याकर मूल्‍य एक रूप्‍यसे  रूप्‍यसे वास्‍तवम विधवक चह्राइल तामक पैँसह रोमी भाषम “लेप्‍टोन” कहँट्‍। लेप्‍टोन यहूदीन्‍हक बनाइल तामक पैँसा रह। हुँकन्‍हक और मेह्रिक पैँसा फे रलहन तर सबसे कम मूल्‍य लेप्‍टोनक रह। कम रह
तब येशू चेलन आपनठे बलाक कल “मै जाट्‌टीसे कहटुँ भेटी चह्रुइयामध्‍येम सबसे धेर यी गरीब विधवा चह्रैली
काकरकि सबजन आपनआपन धेरधेर सम्‍पत्तिमसे चह्रैल तर यी विधवा गरीब रलसे फे आपन सर्वस्‍व चह्रैली।”
येशू मन्‍दिरमसे जाइलग्‍ल त उहाँक एकठो चेला उहाँह कलन “गुरुजी यी मन्‍दिरक भव्‍यभव्‍य महल हेरी त कत्रा बराबरा पत्‍थ्रले बनल बा”
येशू कल “टुँ यी महलक अत्रा नाउँ उठाइटो एक पत्‍थ्रक उप्‍पर और पत्‍थ्रा रह नैदेक यी सब महल ध्‍वस्‍त बनाजाई।”
पाछ येशू मन्‍दिरमसे खल्‍ह्‍यार जग्‍गक उपार जैतून पर्वत्‍वम बैठलरलह। येशू अकल्‍हे रहलब्‍याला पत्रुस याकूब यूहन्‍ना ओ अन्‍द्रियास उहाँकठे आक पुछ्‌ल
“हमन जनाई कि यी घटना कैह्‍या हुई यी घटना हुइलागी त का चिन्‍ह देखपरी।”
येशू हुँकन कहभिर्ल “होसियार रहो केक्रो उल्‍का जिन लगहो
काजेकलसे धेर जन ‘ख्रीष्‍ट मैहे हुइटुँ’ कैक दाबी कर्टी अइहीँ ओ म्‍वार नाउँ बेँच्‍क धेर जहन उल्‍कैहीँ
जब टुह्र लराइ हुइट्‍ ओ लराइ हुइना हल्‍ला सुन्‍बो तब जिन डरैहो। यी त हुइहीपरी तर संसारक अन्‍त्‍यभर तबहेँ नैहुई
काकरकि जातिक विरोधम जाति ओ राज्‍यक विरोधम राज्‍य उठी। जहोँरतहोँर भुइँचाल जाई ओ अनिकाल परी। यी सब त बेदनाइल दुःखक सुरुअस केल हो
“टुह्र अपन्‍हे होसियार रहो। हुँक्र टुँहन अदालतम लैजहीँ ओ सभाघरम लैजाक कोर्रा लगैहीँ। महीह विश्‍वास कर्लक कारण टुँहन राजन्‍हक आघ ठह्र्‍याक साक्षी देहपरी। मत्ती  लूक 
संसारक अन्‍त्‍य हुइनासे आघ सब जातिक मनैन खुशीक खबर प्रचार कैजाई
जबजब हुँक्र टुँहन पकर्क लैजहीँ तबतब जवाफ कसिक देना कैक आघहेँ चिन्‍ता जिन करहो। उहब्‍याला टुह्र परमेश्‍वरक देहल वचन बोल्‍बो। काजेकलसे बोलुइया टुह्र नैरबो तर पवित्र आत्‍मा बोलहीँ
“मनै आपन दादुभैयन मुवाइक लाग ध्‍वाखा देहहीँ। बाबहुँक्र आपन छाईछावन ध्‍वाखा देहहीँ। ओ छाईछावहुँक्र आपन डाईबाबक विरोध करहीँ ओ हुँकन मुवाइक लाग सुम्‍पदेहहीँ
महीह विश्‍वास कर्लक कारण टुँहन सबजन हेल्‍हा करहीँ। तर जियटसम विश्‍वासम अरेइल रहुइयन् अनन्‍त जीवन पैहीँ। मत्ती 
“जब टुह्र नाश करुइया घिनलग्‍टिक दुष्‍टह उ रह नैपर्ना ठाउँम ठह्र्‍याइल देख्‍बो पह्रुइया बुझ तब यहूदियम रहुइयन पर्वत्तोओर भगहीँ।  दान    पुरान नियमम अगमवक्ता दानिएलक उल्‍लेख करल घिनलग्‍टिक दुष्‍टक बारेम येशू यिहाँ कहट
घरक छतम रहुइयन सरसामान लिह घरभित्तर नैजाक छतहेँमसे भग्‍ने करहीँ। लूक 
खेत्‍वम रहुइयन आपन ओर्ह्‍ना फे जिन उठैहीँ
उ समयम गम्‍हिरजीउ रहल जन्‍नीमनैन्‍हक ओ दूध पियैना डाई मनैन्‍हक कत्रा बिजोग हुहीन
यी घटना हिउँदम जिन ह्‍वाए कैक परमेश्‍वरसे प्रार्थना करो।  इस्राएलम हिउँदम धेर वर्षा हुइठा बाहर अइठा। जार हुइना हुइलकओर्से यात्रा कर्ना ओ बास पैना धेर मुस्‍किल हुइठा
काकरकि उ समयम अस्‍सिन महासङ्‍कष्‍ट हुई कि परमेश्‍वर सृष्‍टि करलठेसे आम्‍हीसम कबु फे नैहुइलहो ना कबु हुउइया हो। दान  प्रस 
यदि परमेश्‍वर उ कष्‍टक समय नैघटैलरट त कुई फे नैबच्‍नेरह। तर आपन र्‍वाजल मनैन्‍हक कारणले परमेश्‍वर उ समय घटादेरख्‍ल
“उ ब्‍याला कुई ‘हेरो ख्रीष्‍ट अठे बाट’ या ‘ओठे बाट’ कही कलसे विश्‍वास जिन करहो
काकरकि झूटा ख्रीष्‍ट ओ झूटा अगमवक्तन देखपरहीँ। स्‍याकलसम परमेश्‍वरक र्‍वाजल मनैन फे उल्‍काइक लाग हुँक्र अचम्‍मअचम्‍मक काम ओ चिन्‍ह देखैहीँ
उहओर्से होसियार रहो। हेरो मै टुँहन सब बात आघहेँ जनादेरख्‍नु
“उ समयम महासङ्‍कष्‍ट ओरैटीकि दिन अन्‍धार होजाई ओ जोन्‍ह्‍या फे नैचम्‍की। यशै  इज  योए   प्रका 
आकाशमसे तोरैँया खसजाई ओ आकाशक सब शक्ति  आकाशक सब शक्ति शक्तिक अर्थ दुइ किसिमले लाग सेकी। एक अर्थम जोन्‍ह्‍या दिन ओ तोरैँया हुइसेकी कलसे द्वासर अर्थम भूतन्‍हक रज्‍वा शैतान ओ वाकर पाछ लगुइयन हुइसेकी। डगमगाजाई। यशै  योए  प्रका 
तब मनै मै मनैयक छावह शक्ति ओ महिमासहित बद्रीकसँग आइट्‍ देखहीँ। मर्क  दान  प्रका 
मै स्‍वर्गदूतन पठैम ओ हुँक्र सारा स्‍वर्ग ओ पृथ्‍वीमसे म्‍वार र्‍वाजल मनैन जम्‍मा करहीँ
ओसहेँक म्‍वार कहल बात पूरा हुइट्‍ देख्‍बो त म्‍वार अइना दिन पुगरहल कैक जनहो।  कुईकुई बाइबल विद्वानहुँक्र येशू अप्‍न फेदोस्र अइना बात बट्‌वाइट कैक बुझ्‍ठ
मै जाट्‌टीसे टुँहन कहटुँ यी सब घटना नैहुइट्‍सम मनै महीह इन्‍कार कर्टीरह्‍हीँ
आकाश ओ धर्ती बित्‍क जाई तर म्‍वार वचन कबु नैबिती
“म्‍वार अइना दिन कैह्‍या हो कैक ना त स्‍वर्गदूत जन्‍ठ ना त मै स्‍वर्गसे आइल मनैया जन्‍ठुँ। यी बात परमेश्‍वर बाबा केल जन्‍ठ
उ घटना कैह्‍या हुई कैक थाहाँ नैहुइलकओर्से होसियार रहो जागा होओ
म्‍वार अइना दिन त मालिक आपन नोकरचाकरन कामकाज जिम्‍मा लगाक परदेश लागअस हो। घर छोर्क जाइबेर हुँक्र करपर्ना काम एकएक कैक मालिक हुँकन अह्रैठ ओ द्वरपालेह जागा रना आदेश देठ। लूक 
“उहओर्से जागा रहो काकरकि घरमालिक कब घुम्‍क अइहीँ कना टुँहन थाहाँ नैहो। ऊ सन्‍झ्‍या कि आधा रात कि मुर्घी बस्‍ना जुन कि बिहान कौनो समयम फे आइसेक्‍ठ
ऊ नैचिताइल ब्‍याला एकचोट्‌टे आजैहीँ त ऊ टुँहन जग्‍ल रहल भेँटाइपर्ठा सुत्‍ल रहल नाही
मै टुँहन ज्‍या कहटुँ उ सक्‍कुजहन कठुँ ‘जागा रहो।’”
खमिर नैमिलाइल रोटी खैना टिहार ओ मुक्तिदिवस कना टिहार अइना दुइ दिन बाँकी रह। मुख्‍य पूजारीहुँक्र ओ शास्‍त्रीहुँक्र येशूह गुपचुपम पकर्क मुवाइ ख्‍वाजटलह। प्रस 
हुँक्र असिक कैरख्‍लह “टिहारम भीडक आघ नैकरी नै त हूलदङ्‌गा मच्‍जाई।”  हूलदङ्‌गा मच्‍लसे रोमी सरकार हुँकन चोरी लगैहीन कना बात यहूदी अगुवन थाहाँ रलहन। उ अवस्‍थम रोमी सरकार यहूदी अगुवन दण्‍ड केल नैदेक प्रधान पूजारीह खारेज फे कर्नेरलहन
बेथानिया गाउँक सिमोनक पैल्‍ह हुँकहीन कोररोग लागरलहन घरम येशू रलह। उहाँ खाए बैठल ब्‍याला एकठो जन्‍नीमनैया सिङ्‌गमरमरक शीशीम वास अइना बहुमूल्‍य चिज  वास अइना बहुमूल्‍य चिज जटामसिह कना विरुवक जरसे बनल वास अइना बहुमूल्‍य चिज हो। लेक अइली ओ घ्‍याँचठेसे शीशी फोर्क येशूक कपारिम खन्‍ह्‍यादेली।  उ ब्‍याला वास अइना चिज या त्‍याल मनैन्‍हकम खन्‍ह्‍यैलसे आदर करल मानजाए। खासकैक रज्‍वन ओ बराबरा मनैन ओसिक आदर करँट्‍ भजनसंग्रह  
यी देख्‍क कुईकुई रिसाक अप्‍नअप्‍न कल “अत्रा महङ्‌ग वास अइना चिज काजे खर्बास पारल
यी वास अइना चिज तीन सय चाँदीक पैँससे फे धेरम बिक्री कैक गरीबन देलसे हुइनेरह।” तब हुँक्र उ जन्‍नीमनैयह कर्रसे हप्‍कैल।  उ ब्‍याला मञ्‍जोरी कर्ना मनैयक एक दिनिक ज्‍याला एकठो चाँदीक पैँसा रह
तर येशू कल “छोरदेओ काजे टुह्र हिँकाहारपर कचकचाइटो यी म्‍वार लाग असल काम कैरख्‍ली
यी कर सेक्‍ना काम म्‍वार लाग कैरख्‍ली। म्‍वार शरीर गारक लाग आघहेँ वास अइना चिज खन्‍ह्‍याक तयार पाररख्‍ली।  मुवल मनैन गर्‍यम ढर्नासे आघ मूर्दकम वास अइना बहुमूल्‍य चिज ओ मसला घँस्‍ना यहूदी चलन रह। येशू मुव जाइट कना बात ऊ जन्‍नीमनैया नैजन्‍लरलही। उहाँह धन्‍यवाद सहित धेर मानसम्‍मान देहक लाग उ जन्‍नी येशूकम वास अइना चिज खन्‍ह्‍यैलही
जाट्‌टीसे मै कहटुँ सारा संसारम जहाँजहाँ खुशीक खबर प्रचार हुई हिँकहार सम्‍झनम हिँकहार करल यी कामक बयान कैजाई।”
यहूदा इस्‍करियोत बाह्र जन चेलामध्‍ये एकठो रह। ऊ येशूह ध्‍वाखा देना विचारले मुख्‍य पूजारीन्‍हकठे गैल्
वाकर बात सुन्‍क हुँक्र खुशी हुइल ओ ओहीह पैँसा देना प्रतिज्ञा कर्ल। तबठेसे यहूदा येशूह ध्‍वाखा देना मौका ख्‍वाज लागल
खमिर नैमिलाइल रोटी खैना टिहारक पैल्‍ह दिनम भेँरीक पठ्‌रूक बलि चह्राजाए। उ दिनह मुक्तिदिवस फे कैजाए। उ दिनम चेलावँ उहाँह पुछ्‌ल “हम्र अप्‍नक लाग मुक्तिदिवसक खाना खैना व्‍यवस्‍था कहाँ मिलाई”
तब येशू आपन चेलनमध्‍येमसे दुइ जहन असिक कह्‍टी पठैल “सहरम जाओ गग्रीम पानी बोक्‍ल एकठो मनैया टुँहन भेँटाई। ओक्र पाछपाछ जैहो
उ मनैया जौन घरम पैँठी उह घरक मालिकह कहहो ‘गुरुजी पुछ पठैल मै आपन चेलन्‍हकसँग मुक्तिदिवसक खाना खैना क्‍वाठा कहाँ बा’  यहूदी व्‍यवस्‍था अनुसार मुक्तिदिवसक खाना यरूशलेमम खाइ पर। उहाँ आइल जौन तिर्थयात्री क्‍वाठा मङ्‌ग्‍लसे फे मुक्तिदिवस टिहार मनाइक लाग क्‍वाठा देना यहूदी चलन रलहन
तब ऊ टुँहन उप्रक ताल्‍हक बर्का क्‍वाठा देखैहीँ। उ क्‍वाठा छुटीछुटी टेबल ओ बैठ्‍ना ढैक सब चिज ठीकठाक पारल रही। उहँ हमार लाग खाना बनैहो।”
हुँक्र यरूशलेम सहरम पुग्‍ल त येशूक कहलअस भेँटैल ओ उहँ मुक्तिदिवसक खाना तयार पर्ल
सन्‍झ्‍या हुइल् त येशू आपन बाह्र जन चेलन्‍हकसँग उ ठाउँ गैल
उहाँहुँक्र खैटिखैटि येशू हुँकन कल “मै जाट्‌टीसे कहटुँ म्‍वारसँग खउइया टुह्रमध्‍ये एक जन महीह ध्‍वाखा देहुइयाबाटो।” भज 
हुँक्र दुःखी होक पालिकपाला येशूह पुछलग्‍ल “का ध्‍वाखा देहुइया मैहे हुइटुँ”
येशू हुँकन कल “म्‍वारसँग टठ्‌यक रसम रोटी बिल्‍बोर्क खउइया टुह्र बाह्र जनमध्‍ये एक जन हुइटो।”  उ ब्‍याला धेर जन एक्‍क टठ्‌यक रसम रोटी बिल्‍बोर्क खैना यहूदीन्‍हक चलन रह। ओसिक खैलसे एकदम लग्‍घक सम्‍बन्‍ध हुइल् मानजाए ओ डुठा खाइल हिसाबले नैलेजाए
धर्मशास्‍त्रम लिखलअस मै मनैयक छावह त मुवही परी। तर महीह ध्‍वाखा देहुइयह धिक्‍कार बा। बेनसे वाकर जन्‍म नैहुइटीस त मजा हुइनेरल्‍हिस
उहाँहुँक्र खाइबेर येशू रोटी लेक परमेश्‍वरसे आशिष मङ्‌ग्‍ल। उहाँ रोटी खन्‍टाक हुँकन देटी कल “यी म्‍वार शरीर हो लेओ खाओ।”  लूका  ओ  कोरिन्‍थी  म चेलन्‍हक लाग येशूक करल मुक्तिक कामक सम्‍झनम हुँक्र रोटी खैना ओ अङ्‌गूरिक मद पिना काम कर्टीरह्‍हीँ कना येशूक चाहना रहल बात स्‍पष्‍ट लिखल बा। ख्रीष्‍टियनहुँक्र धेरजसिन मैन्‍हम एकचो यी विधि आम्‍ही कर्टिरठ। यहीह प्रभुभ्‍वाज कठ
तबदोस्र उहाँ अङ्‌गूरिक मद रहल खोर्‍या लेक परमेश्‍वरह धन्‍यवाद देल ओ चेलन देल त हुँक्र सबजन पिल
प्रस  यर  तब येशू हुँकन कल “यी त धेर जन मुक्ति पाइक लाग बहाजैना म्‍वार रगत हो। परमेश्‍वर मनैनसे कर्लक लौव बाचह यिह रगत क्रियाशील बनैठा।  इस्राएलीहुँक्र परमेश्‍वर हुँकनसे करल बाचह भङ्‌ग कैरख्‍लह ओ हुँक्र लौव बाचक आशम रलह। पुरान बाचा बलि कैगैल् जनावरक रगतले छाप लगाजाए ओ घरीघरी बलिक आवश्‍यक पर। परमेश्‍वर मनैनसे करल लौव बाचा येशूक रगतले छाप लगागैल् बा ओ घरीघरी और बलिक आवश्‍यक नैपरट्‍ हिब्रू   
जाट्‌टीसे मै कहटुँ आबठेसे परमेश्‍वरक राज्‍यम फेदोस्र नैपियतसम मै यी अङ्‌गूरिक मद पिबोपिबो नैकरम।”  उ ब्‍याला टिहारम खुशी होक अङ्‌गूरिक मद पिना चलन रलहन। यिहाँ येशू “आबठेसे परमेश्‍वरक राज्‍यम फेदोस्र नैपियतसम मै अङ्‌गूरिक मद पिबोपिबो नैकरम” कल काकरकि अप्‍न मुना दिन पुग्‍गैल् कना बात उहाँह थाहाँ रलहन
तब एकठो भजन गाक ओठेसे उहाँहुँक्र जैतून पर्वत्‍वम गैल
जक  येशू हुँकन कल “टुह्र सबजन महीह छोर्क जाजैबो। काकरकि धर्मशास्‍त्रम लिखल बा
भेँरी तितरबितर हुइहीँ।’  यिहाँ “मै” कलक परमेश्‍वर “चह्रुइया” कलक येशू ओ “भेँरी” कलक येशूक चेलावँ हुइट
तर मै मुक फेदोस्र जिएम त टुँहनसे आघ गालीलम जैबुँ। हमार भ्‍याँट उहँ हुई।” मत्ती 
येशू पत्रुसह कल “मै जाट्‌टीसे कहटुँ आज्‍झु रात दुइचो मुर्घा बस्‍नासे आघ टुँ महीह तीनचो इन्‍कार कर्बो।”
तर पत्रुस जिद्दी कर्टी कल “महीह अप्‍नकसँग मुवपर्लसे फे मै अप्‍नह इन्‍कार कर्बोकर्बो नैकरम।”
तब और चेलावँ फे ओसहेँक कल
तबदोस्र उहाँहुँक्र गेतसमनी कना ठाउँम गैल ओ येशू आपन चेलन कल “मै परमेश्‍वरसे प्रार्थना करटसम अट्‍ठहेँ पलरहो।”
पत्रुस याकूब ओ यूहन्‍नह भर आपनसँग लैगिल। येशू बहुत दुःखी होक झङ्‍खलग्‍ल
तब येशू हुँकन कल “मनक दुःख सह नैसेक्‍क म्‍वार मुटु फुट्‌नाअस करटा। जागा होक अट्‍ठहेँ पलरहो।”
अप्‍नजुन टनिक दूर जाक भूइँयम ढोक्र्‍यागैल। ओ असिक परमेश्‍वरसे प्रार्थना करलग्‍ल “हुइसेक्‍ठा कलसे अइना दुःखक समय हट्‌जाए
अब्‍बा  अब्‍बा आरमाइक भाषम आपन बाबह सम्‍बोधन करबेर प्रयोग कैजिना शब्‍द हो।  बाबा अप्‍न सब चिज करसेक्‍ठी। मै मुवपर्ना अवस्‍था म्‍वारठेसे हटादी तर म्‍वार इच्‍छा अनुसार नैहोक अप्‍नक इच्‍छा अनुसार ह्‍वाए।”
येशू घुम्‍क अइल त हुँकन निन्‍दाइल देख्‍ल। उहाँ सिमोन कैजिना पत्रुसह कल “सिमोन का टुँ निन्‍दारलो का टुँ एक घण्‍टा फे जागा रह नैसेक्‍टो
येशू फेदोस्र जाक परमेश्‍वरसे उह प्रार्थना कर्ल
उहाँ फेदोस्र घुम्‍क अइल त हुँकन निन्‍दाइल देख्‍ल काकरकि हुँक्र जातसे डट्‌करल रलह। हुँक्र जग्‍ल त उहाँह का जवाफ देना कैक नैजन्‍ल
उहाँ तीसर फ्‍यारा घुम्‍क अइल ओ हुँकन कल “का टुह्र आम्‍हीसम निन्‍दैलबाटो आब सुत्‍ना समय ओराइल। मै मनैयक छावा ध्‍वाखा पाक पापीन्‍हक हाँठम पर्ना ब्‍याला आरहल
हेरो महीह ध्‍वाखा देहुइया यिहँ आइटा। उठो हुँकन्‍हकठे जाई।”
येशू बट्‍वैटीरलह त उहाँक एकठो चेला यहूदा आगैल्। वाकरसँग लट्‍ठी ओ तरवाल लेल्‍हलेल्‍ह एक बगाल मनै रलह। हुँकन मुख्‍य पूजारीहुँक्र शास्‍त्रीहुँक्र ओ अगुवाहुँक्र पठारख्‍लहन
येशूह ध्‍वाखा देहुइया यहूदा हुँकन एकठो इशारा देरख्‍लहा “मै ज्‍याकर गाल चुमम उह हो येशू। ओइहेह पकर्क सुरक्षासहित लैजैहो।”
असिक हुँक्र उहाँ पुग्‍ल त यहूदा येशूकठे जाक “गुरुजी” कहल ओ उहाँक गाल चुमल्।  सङ्‌घारीसङ्‌घारी गालम चुमिकचुमा कर्ना यहूदी चलन रह। असिक कर्लसे एकदम घनिष्‍ठ हुइल मानजाए। यहूदा पैल्‍ह येशूक गाल चुम्‍क ध्‍वाखा देहल
तबदोस्र हुँक्र उहाँह पक्रल
ओठे येशूकसँग ठह्र्‍याइलमध्‍ये एक जन तरवाल झिँक्‍क प्रधान पूजारीक कमारह झम्‍काइल त वाकर कान च्‍वाट्‌टसे काटगैलस
येशू हुँकन कल “का टुह्र महीह डाँका सोँच्‍क लट्‍ठी ओ तरवाल लेक पक्र आरलो
मन्‍दिरम सिखाइबेर दिनका दिन मै टुन्‍हक्‍केसँग रहुँ तब टुह्र महीह काजे नैपकर्लो तर म्‍वार बारेम धर्मशास्‍त्रम लिखल बात पूरा हुइक लाग टुह्र महीह पक्र आरलो।” लूक  
तबदोस्र सक्‍कु चेलावँ उहाँह छोर्क भाग्‍गैल
सूती लुगा केल लपेट्‍ल एकठो ज्‍वान मनैया येशूक पाछपाछ रह। हुँक्र ओहीह फे पक्रल
तर उ मनैया आपन लुगालत्ता छोर्क नङ्‌ग्‍ट भाग्‍गैल्
तब हुँक्र येशूह प्रधान पूजारीकठे लैगिल। उहाँ मुख्‍य पूजारीहुँक्र अगुवाहुँक्र ओ शास्‍त्रीहुँक्र जम्‍मा हुइलग्‍ल
पत्रुस दूरऽसे हुँकन्‍हक पाछपाछ प्रधान पूजारीक अङ्‌नम जाक डोरपालेन्‍हकसँग आगी तापलग्‍ल
मुख्‍य पूजारीहुँक्र समेत महासभक सारा मनै येशूह मुवाइक लाग उहाँक विरोधम प्रमाण ख्‍वाजटलह तर नैपैल
बहुत जन उहाँक विरोधम झूट साक्षी बक्‍ल तर हुँकन्‍हक साक्षी नैमिल्‍लन
कुईकुई महासभक आघ जाक उहाँक विरोधम असिक झूट साक्षी बक्‍ल
यूह  “हम्र आपनऽ कानले यहीह असिक कहट्‍ सुन्‍ली ‘मनैन्‍हक बनाइल यी मन्‍दिर मै अपन्‍हे बिग्रैम् ओ मनै बनाइ नैसेक्‍ना मन्‍दिर तीसर दिनम बनादेहम।’”  येशू जौन मन्‍दिरक बात बट्‌वाइट उ उहाँक आपनऽ शरीर हुइटन। उहाँ मुल ओ तीसर दिनम मुवलमसे जिगैल
तर यिहिँम फे हुँकन्‍हक साक्षी नैमिल्‍लन
तब सबजन्‍हक सामुन्‍नेम प्रधान पूजारी उठ्‌क येशूह पुछ्‌ल “का टैँ कुछु जवाफ नैदेहठुइट्‍या का ट्‌वार विरोधम बकल साक्षी ठीक हो”
तर येशू चामचुम पलरल कुछु जवाफ नैदेल
प्रधान पूजारी उहाँह और प्रश्‍न पुछ्‌ल “का टैँ परमेश्‍वरक छावा मनैन मुक्ति देहक लाग आइल ख्रीष्‍ट हुइट्‍या”
येशू कल “हुइटुँ नि का मै मनैयक छावह सारा शक्ति रहल परमेश्‍वरक दाहिन पाञ्‍जर बैठल देख्‍बी। तबदोस्र स्‍वर्गमसे बद्रीकसँग आइट्‍ देख्‍बी।” दान 
यी सुन्‍टीकि प्रधान पूजारी रिसले आपन झुल्‍वा फर्ल ओ कल “आब हमन और साक्षी का चाहल  आपन झुल्‍वा फर्ना कलक रिस ओ दुःख व्‍यक्त कर्ना संकेत हो। प्रधान पूजारीक झुल्‍वा फराइ “येशू परमेश्‍वरक बदनाम कर्ल” कना तथ्‍यह अभिव्‍यक्त कर्ठा
लेवी  टुह्र परमेश्‍वरक बदनाम कर्लक त सुन्‍डर्लो। टुन्‍हक विचार का बा”
तब सबजन उहाँह मृत्‍युदण्‍ड देहपर्ना ठह्रैल।  परमेश्‍वरक बदनाम करुइया जेहीह फे मृत्‍युदण्‍ड देहहीपर्ना नियम यहूदी व्‍यवस्‍थम बा लेवी 
तबदोस्र कुईकुई येशूह थुकभिर्ल ओ आँखिम पट्‌टी बाहान्‍क उहाँह पिट्‌टी कल “टैँ अगमवक्ता हुइट्‍या कलसे टोहीह के पिटल ल्‍या कोह्” डोरपालेहुँक्र फे उहाँह कब्‍जम लेक पिट्‌ल
पत्रुस अङ्‌नम रहलब्‍याला प्रधान पूजारीक एकठो कमारी ओठहेँ आइल
पत्रुसह आगी तापत् देख्‍क हुँकहीन निहार्क हेर्टी ऊ कहल “टुँ फे त नासरतसे आइल येशूकसँग रलहो।”
तर ऊ इन्‍कार कर्टी कल “टुँ का कहटो महीह थाहँ नैहो।” तब पत्रुस गेटओर गैल त मुर्घा बासल
उ कमारी पत्रुसह देख्‍क ओठे ठह्‍र्‍याइल मनैनसे फेदोस्र कहल “यी मनैया त उह बगालक हो।”
तर पत्रुस फेदोस्र इन्‍कार कर्ल
टनिक बेर पाछ ओठे ठह्र्‍याइल मनै फे पत्रुसह कल “पक्‍का फे टुँ उह बगालक हुइटो काकरकि टुँ फे त गालीली हुइटो।”
तर पत्रुस कहभिर्ल “मै किर्‍या खाक कहटुँ म्‍वार बात झूट हुई कलसे परमेश्‍वर महीह दण्‍ड देहहीँ टुन्‍हक कहल मनैयह मै चिन्‍ह्‍बोचिन्‍ह्‍बो नैकर्टुं।”
तबहेँ मुर्घा द्वासर फ्‍यारा बासल त पत्रुस येशूक कहल बात सम्‍झल “मुर्घा दुइचो बस्‍नासे आघ टुँ महीह तीनचो इन्‍कार कर्बो।” तब ऊ ह्‍वाँक्‍ह्‍वाँक्ह्‍वाँक्‍ह्‍वाँक् रुइलग्‍ल
बिहान हुइटीकि महासभक सारा सदस्‍यन जस्‍त मुख्‍य पूजारीहुँक्र अगुवाहुँक्र ओ शास्‍त्रीहुँक्र सरसल्‍ला कर्ल। हुँक्र “येशूह बाहान्‍क पिलातसकठे लैजाओ” कल। येशूह लैजाइबेर हुँक्र फे सँगसँग गैल।  पिलातस इस्राएल देशम रोमी सरकारक हाकिम रलह
पिलातस येशूह पुछ्‌ल “का टुँ यहूदीन्‍हक राजा  यहूदीन्‍हक राजा यहूदीहुँक्र “यहूदीन्‍हक राजा” कलसे ख्रीष्‍टह कहल बुझँट्‍। हुँक्र अठे येशू रोमी साम्राज्‍यक विरोधम उठरल कैक पिलातसह विश्‍वास दिलाई ख्‍वाजट। हुइटो”
ओठे रहल मुख्‍य पूजारीहुँक्र येशूह धेर बातक दोष लगैल
पिलातस उहाँह फेदोस्र पुछ्‌ल “का टुँहारठे कुछु जवाफ नैहो हेरो त हिँक्र टुँहार विरोधम कत्रा धेर बातक दोष लगाइट।”
तर येशू कुछु जवाफ नैदेल। यी देख्‍क पिलातस छक्‍क पर्ल
रोमी सरकारक विरोधम मनै हूलदङ्‌गा मच्‍चारख्‍लह। हुलदङ्‌गम हत्‍या करुइयन जेलम परलरलह। हुँक्रमध्‍येम बारब्‍बा फे एकठो रह
मनैन्‍हक भीड पिलातसकठे आक “सालो छ्‌वारलअस असौँ फे एकठो कैदीह छोरदी” कैक बिन्‍ती करल
तब पिलातस हुँकन पुछ्‌ल “यहूदीन्‍हक रज्‍वह छोरदिऊँ”
पिलातस यी प्रश्‍न पुछ्‌ल काकरकि मुख्‍य पूजारीहुँक्र बिह्र मुलकओर्से केल येशूह पकर्क आनरख्‍ल कना बात फे उहाँह थाहाँ रलहन
तर मुख्‍य पूजारीहुँक्र मनैन्‍हक भीडह उच्‍काक “बारब्‍बह छोरदी” कह लगैल
पिलातस फेदोस्र हुँकन पुछ्‌ल “टुह्र जेहीह यहूदीन्‍हक रज्‍वा कठो ओहीह का करुँ त”
हुँक्र जोरसे चिल्‍लैल “ओहीह क्रूसम टङ्‌गाक मुवाई”
पिलातस हुँकन कल “काजे यी मनैया का अपराध कैरख्‍ल”
तर हुँक्र आउर जोरसे चिल्‍लैल “ओहीह क्रूसम टङ्‌गाक मुवाई”
तब पिलातस हुँकन खुशी पारक लाग बारब्‍बह छोरदेल ओ येशूहजुन कोर्रा लगाक क्रूसम टङ्‌गैना आदेश देल।  कोर्रा लगाक रोमीहुँक्र मृत्‍युदण्‍ड पाइल मनैन मुवैनासे आघ कोर्रा लगाइँट्। हुँक्र कील्‍लाअसअस धातुक या हारक टुक्रिटुक्रा गस्‍काइल छालक कोर्रा प्रयोग करँट्‍
सिपाहीहुँक्र येशूह महलक अङ्‌नम लैगिल ओ हुँक्र पल्‍टनक सारा सिपाहीन बलैल।  महलक नाउँ प्रेटोरियन रह
हुँक्र उहाँह राजा कैक हिस्‍याइक लाग बैजङ्‌ग्‍यार झुल्‍वा  बैजङ्‌ग्‍यार झुल्‍वा राज खानदानक संकेत रह। धेरजसिन राजाहुँक्र महङ्‌ग बैजङ्‌ग्‍यार झुल्‍वा घालँट्‍। घलादेल ओ काँटक मुकुट बनाक उहाँक कपारिम घलादेल
तबदोस्र हुँक्र “यहूदीन्‍हक रज्‍वक जय” कह्‍टी उहाँह हिस्‍यैल
हुँक्र उहाँक कपारिम लठ्‌ले ठठैल थुक्‍ल ओ उहाँक पाउ पर्क दण्‍डवत कर्लक स्‍वाङ् पर्ल
असिक हिस्‍याहुसुक हुँक्र उहाँकमसे बैजङग्‍यार झुल्‍वा काहारदेल ओ उहाँकऽ झुल्‍वा घलादेल। तबदोस्र हुँक्र उहाँह ओठेसे क्रूसम टङ्‌गाए लैगिल
रोम  यरूशलेमसे जाइबेर हुँक्र कुरेनी सहरक सिमोनह गाउँओर्से आइट्‍ देख्‍ल। ऊ अलेकजेण्‍डर ओ रूफसक बाबा रलह। सिपाहीहुँक्र हुँकहीन बलजब्री येशूक क्रूस बोकैल
हुँक्र येशूह गलगथा अर्थात् खोप्रही  गलगथा आरमाइक भाषम खोप्रहीह गलगथा कहँट्‍। उ ठाउँक नाउँ काजे खोप्रही ढर्ल कलसे एकठो कारण बरा दूरसे ह्‍यारबेर उ ठाउँ मनैन्‍हक खप्‍परअस देखपर्ठा या द्वासर कारण रोमीहुँक्र धेर मनैन उ ठाउँम मृत्‍युदण्‍ड देरख्‍लह। कना ठाउँम लैगिल
तब हुँक्र उहाँह लत्‍यास बनैना मूर्र कना विर्‍वा मिलाइल अङ्‌गूरिक मद पियक लाग देल तर उहाँ नैपिल
तबदोस्र हुँक्र उहाँह क्रूसम टङ्‌ग्‍ल ओ उहाँक कौन लुगा क्‍याकरम पर्ठा कैक गोटी डर्ल। भज 
हुँक्र उहाँह क्रूसम टाङ्‌गल ब्‍याला बिहानिक नौ बजल रह
उहाँह क्रूसम टङ्‌ग्‍ना कारण लिखल सूचना पाटी उहाँक कपारिक उप्‍पर टाँसल रह। उ सूचनम “यहूदीन्‍हक रज्‍वा” लिखल रह
हुँक्र उहाँक दाहिन ओ बाउँ पाञ्‍जर दुइठो अपराधीन फे अल्‍गअल्‍ग क्रूसम टङ्‌ग्‍ल
असिक “हुँक्र उहाँह अपराधीम गन्‍ल” कना धर्मशास्‍त्रक बात पूरा हुइल्। यशै 
उहँरेसे नेङ्‌ग्‍घुम करुइयन मुन्‍टा हिलाहिला असिक उहाँह हिस्‍यैल “वाह् मन्‍दिर बिग्राक तीसर दिनम बनुइया भज   मर्क  यूह 
क्रूसमसे उतर्क अपन्‍हेह बचा।”
असहेँक मुख्‍य पूजारीहुँक्र ओ शास्‍त्रीहुँक्र अप्‍नअप्‍न उहाँह हिस्‍यैल। “यी औरजहन त बचाइल तर अपन्‍हेहभर बँचाए नैस्‍याकल्
यी नाउँ केल्‍हिक ख्रीष्‍ट इस्राएलक रज्‍वा क्रूसमसे उतर्क आए ना हम्र देख्‍बी तब विश्‍वास कर्बी।” येशूक दाहिन ओ बाउँ पाञ्‍जर क्रूसम टङ्‌गागैल् अपराधीहुँक्र फे उहाँह हिस्‍यैल
लगभग दिनक बाह्र बजेसे तीन बजेसम साराओर अन्‍धार हुइल्
तीन बजल त येशू कर्रसे चिल्‍लैल “इलोई इलोई लामा सबखथनी।”  इलोई इलोई लामा सबखथनी यी आरमाइक भाषा हो। याकर अर्थ हो “म्‍वार परमेश्‍वर म्‍वार परमेश्‍वर अप्‍न महीह काजे छोरदेली” भज 
यी सुन्‍क ओठे ठह्‍र्‍याइलमध्‍ये कुईकुई कल “हेरो यी त अगमवक्ता एलियह बलाइटा।”
तब एकठो मनैया दौरटी जाक आमिल मदम कपास बिल्‍ब्‍वारल ओ लट्‍ठीम अँट्‌काक येशूह पिय देहल। ऊ कहल “हेरी यहीह बँचाए एलिया आजैठ कि।” भज 
तबहेँ येशू कर्रसे चिल्‍लैल ओ प्राण छोर्ल
प्रस  उह समयम मन्‍दिरक धेर बोक्‍लार पर्दा उप्‍परसे टरलाग फाट्‌क दुइ भाग होगैल्।  यरूशलेमक मन्‍दिरम पवित्र ठाउँ ओ महापवित्र ठाउँ अल्‍गैना लुगक एकठो बोक्‍लार बरानक पर्दा रह। यी धर्तीम परमेश्‍वरक रना ठाउँ उह महापवित्र ठाउँ हो कैक विश्‍वास कैजाए प्रस्‍थान । प्रधान पूजारी केल महापवित्र ठाउँम वर्षक एकचो जाइ पाइँट्‍। ऊ परमेश्‍वरक मनैन्‍हक प्रतिनिधित्‍व करँट्‍ ओ परमेश्‍वरसे क्षमा पाइक लाग हुँकन्‍हक नाउँ पार्क बलि चह्रादिहँट्‍। येशू क्रूसम मुक सबजन्‍हक पापक म्‍वाल तिर्ल ओ फेदोस्र बलि चह्राइपर्ना आवश्‍यकता नैरहल। मन्‍दिरक पर्दा फटाइ जुन परमेश्‍वर ओ मनैन्‍हक बीच मिलाप हुइल् कना संकेत देठा
येशूह असिक प्राण छ्‌वारल देख्‍क ओठे ठह्‍र्‍याइल रोमी सेनन्‍हक कप्‍तान कल “पक्‍क फे यी मनैया परमेश्‍वरक छावा रलह।”
टनिक दूरसे हेरुइया जन्‍याओँमध्‍ये मगदालक मरियम छोटकी याकूब ओ योसफक डाई मरियम ओ सलोमी रलह। लूक 
येशू गालील क्षेत्रम रहबेर उहाँह पछ्‌याक उहाँक हेरविचार करुइया हिँक्रहे रलह। येशूक सँगसँग यरूशलेम सहरम आइल आउर धेर जन्‍याओँ फे ओठे रलह
उ दिन बिसैना दिनिक लाग चाञ्‍जोपाञ्‍जो मिलैना दिन  चाञ्‍जोपाञ्‍जो मिलैना दिन यहूदीन्‍हक व्‍यवस्‍था अनुसार हर शुकक् दिन चाञ्‍जोपाञ्‍जो मिलैना दिन हो। हर शनिच्‍चरक दिन बिसैना दिन हो। रह। दिन बुर्नासे आघ
अरिमाथिया सहरक योसेफ साहस कैक पिलातसकठे गैल ओ येशूक शरीर मङ्‍ल। उहाँ महासभक मानसम्‍मान पाइल सदस्‍य रलह। उहाँ परमेश्‍वरक राज्‍यक बट्‌या ह्‍यारटलह।
पिलातस येशूह मुवल सुन्‍क छक्‍क पर्ल ओ सेनन्‍हक कप्‍तानह बलाक येशू जाट्‌टीसे मुगैल कि नाहीँ कैक जान खोज्‍ल
उहाँ मुगैल कना बात पिलातस सेनन्‍हक कप्‍तानसे थाहाँ पैल त योसेफह येशूक शरीर लैजिना अनुमति देल
योसेफ सूती लुगा किन्‍ल ओ येशूक शरीर उतार्क उह लुगले लप्‍याट लगैल। दोस्र पत्‍थ्रा खोल्‍क बनाइल गर्‍यम ढर्ल ओ बरानक पत्‍थ्रले गर्‍यक मोह्‍टा टुम लगैल
मगदालक मरियम ओ योसेफक डाई मरियम येशूक शरीर उ ठाउँम ढरट्‍ ह्‍यारटलह
बिसैना दिन बितल त मगदालक मरियम याकूबक डाई मरियम ओ सलोमी येशूक शरीरम डारक लाग वास अइना चिज किन्‍ल
अट्‌वारक दिन दिन उठ्‍टीकि हुँक्र गर्‍या रहल ठाउँम जाइटलह
डगरिम हुँक्र अप्‍नअप्‍न बट्‌वाइटलह “गर्‍यक मोह्‍टमसे पत्‍थ्रा के उस्‍टादी”  गर्‍यक मोह्‍टमसे पत्‍थ्रा उस्‍टाइक लाग धेर जन्‍हक बल आवश्‍यक पर
तर हुँक्र उहाँ पुग्‍टीकि गर्‍या हेर्ल त पत्‍थ्रा उस्‍टाइल देख्‍ल। उ पत्‍थ्रा बराभारी रह
हुँक्र गर्‍यम पैँठ्‌ल त उज्‍जर झुल्‍वा घालल् एकठो ज्‍वान मनैयह  यी ज्‍वान मनैया एकठो स्‍वर्गदूत रलह। आपन दाहिन पाञ्‍जर बैठल देख्‍क झस्‍कल
तब उ मनैया हुँकन कल “जिन डराओ टुह्र क्रूसम टङ्‌गागैल नासरत सहरक येशूह ख्‍वाजटो। उहाँ मुवलमसे जिगैल अठे नैहुइट। उहाँह ढरल ठाउँ हेरो ना
आब जाओ ओ उहाँक चेलन खासकैक पत्रुसह जनादेओ ‘येशू टुँहनसे आघ गालीलम जाइट। उहाँ टुँहन पैल्‍हहेँ कहल अनुसार उहाँह टुह्र उहँ देख्‍बो।’” मत्ती  मर्क 
तब हुँक्र डरकमार हड्‍बडैटी गर्‍यमसे निकर्क भग्‍ने कर्ल। हुँक्र किहुह कुछु नैकल काकरकि हुँक्र खूब डरारलह ओ कवारलह।  ग्रीक भाषक कौनोकौनो प्राचीन स्रोतम “मर्कूसक लिखल खुशीक खबर” अत्रसम केल बा
अट्‌वारक दिन बिहान्‍नी येशू मुवलमसे जिक सबसे पैल्‍ह मगदालक मरियमकठे देखपर्ल। उह मरियमह उहाँ चोखैलह। हुँकहीन सातठो भूत लागरलहन
येशूक चेलावँ बिलाप कैकै रुइबेर हुँकन्‍हकठे जाक मरियम कली
“येशू मुवलमसे जिरल मै अपन्‍हे देख्‍नु।” तर हुँक्र पत्‍यैबोपत्‍यैबो नैकर्ल
तबदोस्र यरूशलेमसे गाउँओर जैटीरहल दुइ जन चेलन्‍हकठे येशू फरक रूपम देखपर्ल। उहओर्से हुँक्र उहाँह चिन्‍ह नैसेक्‍ल
तर पाछ जब हुँक्र येशूह चिन्‍ह्‍ल तब घुम्‍क और चेलन जनाए गैल तर हुँकन्‍हक बात फे कुई नैपत्‍यैलन
अन्‍तम एघार जन चेलावँ खाना खैटिरलह त येशू हुँकन्‍हकठे देखपर्ल। येशू हुँकन हप्‍कैल काकरकि हुँकन्‍हक विश्‍वासऽ नैरलहन। येशूह मुवलमसे जिएल् देखुइयन्‍हक बात हुँक्र मन कठोर कैक नैपत्‍यैलरलह
तब येशू हुँकन कल “सारा संसारम जाओ ओ सबजहन खुशीक खबर प्रचार करो। प्रे 
म्‍वारम विश्‍वास कैक बप्‍तिस्‍मा लिहुइयन आपन पापक दण्‍डसे बचाजैहीँ तर म्‍वारम विश्‍वास नैकरुइयन परमेश्‍वरक आघ दोषी ठह्राजैहीँ
विश्‍वास करुइयन्‍हकठे असिन चिन्‍ह रहहीन् हुँक्र म्‍वार नाउँम भूत लागल मनैन चोखैहीँ नैजानल भाषा बोलहीँ
यदि हुँक्र अन्‍जानम साँप पक्रहीँ या बिष पिहीँ कलसे फे हुँकन कुछु नैहुहिन। हुँक्र बेरम्‍हेन्‍हकम हाँठ ढरहीँ त हुँक्र चोखाजैहीँ।”
हुँकनसे बट्‌वाक सेक्‍ल त प्रभु येशू स्‍वर्गम उठागैल ओ परमेश्‍वरक दाहिन पाञ्‍जर बिराजमान हुइल। प्रे 
तब चेलावँ सक्‍कुओर जाक खुशीक खबर प्रचार कर्ल। प्रभु हुँकन्‍हकसँग काम कर्ल ओ अचम्‍मअचम्‍मक धेर चिन्‍हले हुँकन्‍हक प्रचारह सत्‍य साबित कैदेल।
हमार बीचम हुइल् घटनक विवरण लिख्‍ना काम धेर जन लेरख्‍ल
यी घटना आपन आँखिले देख्‍क येशूक बारेम खुशीक खबर प्रचार करुइयन जौन बात हमन कल विवरण लिखुइयन उह बात लिख्‍ल
माननीय थियोफिलस मै अपन्‍हे सुरुसे यी सब चिजिक होसियारसे खोजी कैरख्‍नु ओ अप्‍नक लाग क्रमश बयान लिखदेना महीह मजा लागल
असिक अप्‍नह सिखागैलक बात एकदम सत्‍य हो कैक अप्‍न पक्‍कासे जानसेक्‍बी
यहूदिया क्षेत्रम हेरोद राजा  सारा रोमी राज्‍यम सम्राट शासन करँट्। येशू यी संसारम जियट्‌सम उह सम्राट यहूदीन्‍हकम फे शासन करँट्। सम्राटक अधीनम विभिन्‍न क्षेत्रम शासकहुँक्र रहँट्। हेरोद महान यहूदिया गालीली ओ और पाँचठो क्षेत्रक शासक रलह। ऊ ई पू  से येशू जन्‍मट्‍सम शासन कर्ल। रोमी सरकार ई पू  ओर हेरोदह राजा हुइना अनुमति देलन। हुँकहार छावा ऊ फे हेरोद कैजाइँट्‍ येशू क्रूसम मुवापाइबेर राजा रलह। रहल समयम यी घटना पूजारी जकरियक जीवनसे सुरु हुइठा। जकरिया “अबिया पूजारी समूहक” एक सदस्‍य रलह। हुँकहार गोसिन्या एलीशिबा जुन हारुन वंशक रलही।  इति 
हुँक्र दुनु जन परमेश्‍वरक नजरम धर्मी रलह ओ परमप्रभुक सक्‍कु आज्ञा ओ धार्मिक विधान होसियारसे पालन करँट्
एलीशिबा बाँझी रलकओर्से हुँकन्‍हक लर्कापर्का नैरलहन ओ हुँक्र दुनु जन जातसे बुह्रारलह
एक दिन जकरिया आपन समूहक पालम परमेश्‍वरक सामुन्‍ने पूजारी काम करटलह
परमप्रभुक मन्दिरम धूप बर्ना कामक लाग पूजारीन्‍हक रीत अनुसार गोटी डर्ल त हुँकाहारम पर्लन
ऊ धूप बारबेर अङ्‌नम जम्मा हुइल् सब मनै परमेश्‍वरसे प्रार्थना करटलह
जकरियक आघ परमप्रभुक स्‍वर्गदूत धूप बर्ना वेदीक दाहिन पाञ्‍जर  दाहिन पाञ्‍जर परमेश्‍वरक दाहिन पाञ्‍जर कलक अधिकार शक्ति ओ आदरक ठाउँ हो। ठह्‍र्‍याइल देखपर्ल
स्‍वर्गदूतह देख्क जकरिया जातसे कवागैल ओ डरैल
तर स्‍वर्गदूत कल “जिन डराओ जकरिया काकरकि परमेश्‍वर टुँहार प्रार्थना सुन्‍लकओर्से टुँहार गोसिन्या एलीशिबा एकठो छावा जन्‍मैहीँ। टुँ हुँकहार नाउँ यूहन्‍ना ढरहो
ऊ जन्‍महीँ त टुँ आनन्‍दित ओ खुशी हुइबो ओ और धेर जन फे आनन्‍दित हुहीँ
परमप्रभुक नजरम ऊ महान हुइहीँ। ऊ अङ्‌गूरिक मद या कौनो किसिमक मत्‍वार लग्‍ना चिज कबु फे नैपिहीँ ओ आपन डाईक गर्भहमसे पवित्र आत्‍मले भरपूर हुहीँ। गन्‍ती 
ऊ धेर इस्राएलीन परमप्रभु परमेश्‍वरकठे घुमैहीँ
ऊ प्रभुक आघआघ जैहीँ ओ अगमवक्ता एलियकअसक उहाँक अधिकार ओ शक्ति रहहीन। ऊ प्रभु आइक लाग मनैन्‍हक मन तयार परहीँ। बाबन्हक मन छाईछावन्हकम ओ आज्ञापालन नैकरुइयन्‍हक मन धर्मी मनैन्‍हक बुद्धिम घुमैहीँ।” मला 
जकरिया स्‍वर्गदूतह कल “मै यी बात कसिक विश्‍वास करुँ काकरकि हम्र गोस्‍यागोसिन्या दुनु जन जातसे बुह्रागैली।”
स्‍वर्गदूत कल “म्‍वार नाउँ गब्रिएल हो ओ मै परमेश्‍वरक सामुन्‍नेम ठह्र्‍याइल रठुँ। टुँहीन यी खुशीक खबर सुनाए परमेश्‍वर महीह पठारख्ल। दान  
हेरो म्‍वार कहल बातम टुँ विश्‍वास नैकर्लकओर्से टुँहार छावा नैजन्‍मटसम टुँहार मुहमसे बोली नैफुट्‍ने हो। काकरकि म्‍वार कहल बात ठीक समयम जाट्‌टीसे पूरा हुई।”
अङ्‌नम रहुइयनजुन जकरियह अश्‍या लग्‍लरलह। ऊ मन्दिरम बराबेर पलरलकओर्से हुँक्र अचम्‍म मन्‍ल
ऊ अङ्‌नम निक्रल त किहुसे फे ब्‍वाल नैसेक्‍ल। मनै हुँकहीन इशारा केल करँट्‍ देख्क ऊ मन्दिरम दर्शन पैल कैक महसुस कर्ल
जकरिया आपन पालक हप्‍ता दिनिक पूजारी काम ओरैलनाहुँ घर घुम्‍ल
तबदोस्र हुँकहार गोसिन्या एलीशिबा गर्भवती होगैली त पाँच मैन्‍हासम नुक्‍क बैठली
ऊ कली “मनैन्‍हक आघ म्‍वार कलङ्‍क मेटाइक लाग परमप्रभु महीह यी समयम निगाहा कर्ल।”
एलीशिबा गर्भवती हुइलक छ मैन्‍हम परमेश्‍वर स्‍वर्गदूत गब्रिएलह गालील क्षेत्रक नासरत सहरम
कन्या मरियमकठे पठैल। राजा दाऊदक सन्‍तान योसेफसे भ्‍वाज हुइना कैक हुँकहार ठकौनी खारख्‍लहिन। मत्ती 
स्‍वर्गदूत गब्रिएल हुँकाहारठे जाक कल “मरियम अभिवादन परमप्रभु टुँहीन निगाहा कैरख्‍ल।” उहाँ टुँहार साथम बाट
यी बात सुन्‍क मरियमक मनम एकदम धेर छटपटी लग्‍लिन ओ यी कसिन बात हो कैक स्‍वाँच लग्‍ली
स्‍वर्गदूत हुँकहीन कलिन् “जिन डराओ मरियम काकरकि टुँ परमेश्‍वरक निगाहा पारख्लो
हेरो टुँ गर्भवती हुइबो ओ एकठो छावा जन्‍मैबो। टुँ उहाँक नाउँ येशू ढरहो। मत्ती 
 शमू  यशै  उहाँ महान हुइहीँ ओ सर्वोच्‍च परमेश्‍वरक छावा कैजहीँ। परमप्रभु परमेश्‍वर उहाँह उहाँक पुर्खा दाऊदअस राज्‍य कर्ना अधिकार देहहीन्।  ग्रीक भाषक स्रोतमसे शाब्‍दिक अनुवाद “दाऊदक सिंहासन देहहीन”
उहाँ इस्राएलीन्‍हकम सड्‌डभर राज्‍य करहीँ ओ उहाँक राज्‍य कबु फे नैहेरैहीन।”
मरियम स्‍वर्गदूतह कली “मै त कन्यहे बाटुँ यी कसिक हुई”
स्‍वर्गदूत मरियमह कलिन् “पवित्र आत्‍मा टुँहारम अइहीँ ओ सर्वोच्‍च परमेश्‍वरक शक्तिक छैह्‍याँ टुँहारम परी त टुँ गर्भवती हुइबो।  ग्रीक भाषक स्रोतमसे शाब्‍दिक अनुवाद “पवित्र आत्‍मा टुँहारम अउइयाबाट ओ सर्वशक्तिमान् परमेश्‍वरक छैह्‍याँ टुँहारम परी”। असिक टुँहारमसे पवित्र लर्का जन्‍महीँ ओ उहाँ परमेश्‍वरक छावा कैजहीँ
हेरो टुँहार नातपात पर्ना एलीशिबा बुह्रैलम गर्भवती होरली। हुँकहार गर्भम छावा लर्का बाटिन्। मनै हुँकहीन बाँझी कलरलह तर ऊ गर्भवती हुइलक छ मैन्‍हा होगैलीन्
काकरकि परमेश्‍वर कर नैसेक्‍ना बात कुछु नैहो।” उत 
मरियम कली “मै परमप्रभुक दासी हुइटुँ महीह अप्‍नक कहलअस ह्‍वाए।” तब स्‍वर्गदूत ओठेसे गैगिल
तबदोस्र मरियम यहूदिया क्षेत्रक पर्वत्वम रहल जकरियक गाउँम हड्‍बडैटी गैली
ऊ जकरियक घरम जाक एलीशिवह अभिवादन कर्ली
मरियमक अभिवादन सुन्‍टीकि एलीशिवक गर्भमक लर्का चलमलैलिन्। एलीशिबा पवित्र आत्‍मले भरपूर होक
बरा स्‍वरले कली “जन्‍नीमनैमध्‍येम धेर आशिष पाइल जन्‍नीमनै टुँह हुइटो ओ टुँहार गर्भक लर्कह परमेश्‍वर विशेष आशिष देह्‍हीँ
मै के हुइटुँ जे म्‍वार प्रभुक डाई महीह भेँटाए अइली
मै टुँहार अभिवादन सुन्‍टीकि म्‍वार गर्भक लर्का खुशीले चलमलाइल
टुँ परमप्रभुक कहल बातम विश्‍वास करलओर्से परमेश्‍वर टुँहीन आशिष देरख्‍ल।”
मरियम कली
“मै परमप्रभुक प्रशंसा कर्ठुं  शमू 
ओ महीह मुक्ति देहुइया परमेश्‍वरक कारण आनन्‍द मनैठुँ
काकरकि प्रभु मै जसिन गैलगुज्रल दासीह सम्‍झल
आबठेसे सब पुस्‍ता महीह आशिष पाइल कह्‍हीँ  शमू 
काकरकि सबसे शक्तिशाली परमेश्‍वर म्‍वार लाग
महान काम कैरख्‍ल
उहाँ पवित्र बाट
प्रभुह आदर करुइयन्‍हक लाग
उहाँक दया पुस्‍तौँपुस्‍तासम पलरठन
उहाँ आपन अधिकारले शक्तिशाली काम कैरख्‍ल
ओ घमण्‍डी विचार करुइयन्‍हक योजना भताभुङ्‌ग पारक लाग
हुँकन तितरवितर पाररख्‍ल
उहाँ शासकहुँकन अधिकारमसे हटारख्ल
तर नम्र मनैन उच्‍च पाररख्ल। अयू  
उहाँ भुँख्‍ल रहुइयन असल चिजले भरिभराउ पाररख्ल
तर धनी मनैन छुच्‍छ हाँठ पठारख्ल
परमेश्‍वर आपन सेवक इस्राएलीन सहायता कर्ठ
उहाँ आपन मनैन दया कर्ना प्रतिज्ञा नैबिस्रैलहुइट
परमेश्‍वर हमार पुर्खा अब्राहाम ओ उहाँक सन्‍तानन
‘टुँहन सड्‌डभर दया करम’ कैक प्रतिज्ञा कैरख्‍लह।” उत 
मरियम एलीशिवकसँग तीन मैन्‍हासम बैठ्क आपन घर घुम्‍ली
एलीशिवक लर्का पैना दिन पुग्लिन त ऊ एकठो छावा जन्‍मैली
परमप्रभु हुँकहीन महान दया कैरख्‍ल कना बात हुँकहार नातपात ओ छरछिमेकहुँक्र फे सुन्‍ल त हुँक्र सबजन आनन्‍द हुइल
लर्का जन्‍मलक आठवाँ दिनम यहूदी रीत अनुसार लर्कक् खतना करक लाग ओ नाउँ ढरक लाग हुँकहार नातपात ओ छरछिमेकहुँक्र अइल। हुँक्र लर्कक् नाउँ हुँकहार बाबक नाउँअस जकरिया ढरक लाग रलह। लेवी 
तर हुँकहार डाई कली “नाही याकर नाउँ यूहन्‍ना ढरपर्ठा।”
हुँक्र एलीशिवह कल “टुन्‍हक वंशम यी नाउँ केक्रो नैहुइन् जे।”
तबदोस्र हुँक्र लर्कक् बाबह इशारा कर्टी पुछ्‌ल “टुँ लर्कक् नाउँ का ढर चाहटो”
एकठो पाटी माङ्‌क “याकर नाउँ यूहन्‍ना हुइस” कैक लिख्‍ल। तब सबजन छक्‍क पर्ल
ओ तबहेँ ऊ ब्‍वाल सेक्‍ना होगैल ओ परमेश्‍वरक प्रशंसा करलग्‍ल
छरछिमेकम डर हुइलन ओ यी बातक खबर यहूदिया क्षेत्रक सारा पहारी इलाकाभर फैलल्
ओ सुनुइयन् “यी लर्का पाछ कसिन हुई” कैक आपन मनम सोँच्‍ल काकरकि हुँक्र परमप्रभुक शक्ति हुँकाहारम रहल थाहाँ पैल
तब उ लर्कक् बाबा जकरिया पवित्र आत्‍मले भरपूर होक उहाँक वचन बोल्ल
“इस्राएलीन्‍हक परमप्रभु परमेश्‍वरक प्रशंसा ह्‍वाए
काकरकि उहाँ अपन्‍हे आक आपन मनैन मुक्ति देरख्ल
उहाँ आपन सेवक दाऊदक वंशम
एकठो शक्तिशाली मुक्ति देहुइयह पठारख्‍ल
परमेश्‍वर अघट्‌टे पवित्र अगमवक्तन्‍हक मुहसे प्रतिज्ञा कर्ल
कि हमार शत्रु ओ हमन हेल्‍हा करुइयन्‍हक
हाँठसे हम्र मुक्ति पाइसेकी
उहाँ हमार पुर्खन दया देखाइक लाग
ओ आपन पवित्र बाचा पालन करक लाग यी काम कर्ल
परमेश्‍वर किर्‍या खाक हमार पुर्खा अब्राहामसे प्रतिज्ञा कर्ल
कि हम्र हमार शत्रुनसे मुक्ति पाइसेकी ओ बिना डर
हम्र आपन जीवनभर पवित्र ओ धार्मिक जीवन जिटी
परमेश्‍वरक सेवा कर सेकी
टुँ म्‍वार छावा सर्वोच्‍च परमेश्‍वरक अगमवक्ता कह्जैबो
काकरकि टुँ प्रभुक आघआघ उहाँक डगर बनैबो। मला 
परमेश्‍वर मनैन्‍हक पाप क्षमा कैक
हुँकन् मुक्ति देना डगर टुँ मनैन देखैबो
परमेश्‍वर धेर दयालु रलकओर्से
अजरार देहुइयह स्‍वर्गसे हमारठे पठैहीँ त
अन्‍धकारम रना ओ मुव डरैना मनै अजरार पैहीँ
उहाँ हमन शान्‍तिसे जिना डगर देखैहीँ।” यशै 
जकरियक छावा बहर्टीगैल ओ परमेश्‍वरक विश्‍वासम बलगर हुइटीगैल। ऊ इस्राएलीन्‍हक बीचम खुलमखुल्‍ला प्रचार सुरु नैकरट्‍सम उजार ठाउँम पलरल।  उजार ठाउँम पलरल याकर मतलब यूहन्‍ना लर्कहम उजार ठाउँम रल कहल नैहो। ऊ सम्‍भवत बरा हुइलम रहलग्‍लह
उ समयम सिजर अगस्‍टस आपन रोमी राज्‍यभर मनैन्‍हक जनगणना लेहहो कैक हुकुम देल
रोमी राज्‍यम पैल्‍हक फ्‍यारा लिहल मनैन्‍हक जनगणना हो यी। उ ब्‍याला सिरिया क्षेत्रम कुरेनियस बडाहाकिम रलह।  गालील क्षेत्रक उत्तरओर अवस्‍थित सिरिया क्षेत्र रोमी साम्राज्‍यक एकठो क्षेत्र रह जहाँक बडाहाकिम गालील ओ यहूदियम फे अधिकार चलाइँट्। कुरेनियसजुन उ क्षेत्रम शासन करक लाग रोमी सरकारक नियुक्त करल बडाहाकिम रलह। रोमी सम्राटसे हुँकहार लग्‍घक सम्‍बन्‍ध रलहन ओ उ एकठो शक्तिशाली सैनिक कमान्‍डर रलह
सबजन नाउँ लिखाए आपनआपन पुर्खन्‍हक सहरम जाइटलह
योसेफ गालील क्षेत्रक नासरत सहरसे राजा दाऊदक सहर  दाऊदक सहर दाऊदक सहर कलक दाऊदक राज्‍य करल सहर नैहो तर उहाँ जन्‍मलक ओ हुर्कलक सहर हो। योसेफ नाउँ लिखाइक लाग आपन बैठल सहर नासरतसे बेथलेहेमम गैल। यहूदिया क्षेत्रक बेथलेहेमम गैल काकरकि योसेफ दाऊद वंशक रलह
योसेफसे भ्‍वाज हुइना कैक मरियमक ठकौनी खैलकओर्से योसेफ मरियमह आपनसँग लेक नाउँ लिखाए गैल।  आपनसँग लेक नाउँ लिखाए गैल येशू वास्‍तवम योसेफक छावा नैरलह काकरकि येशू जन्‍मट्‍सम मरियम ओ योसेफ एक्‍कम नैसुत्‍लरलह। येशूक वास्‍तविक बाबा त परमेश्‍वर रलहन। हेरी लूका । उ ब्‍याला मरियम गर्भवती रलही
हुँक्र उहँ रहलम मरियमक लर्का जन्‍मैना दिन पुग्गैलिन
धर्मशालम ठावँ नैरलकओर्से मरियम पैल्‍हा छावा गोठोम जन्‍मैली ओ लुगले सेहँर्क सुतैली
उह गाउँक लग्‍घ डँरोम भेँरी चह्रुइयन रात्‍क आपन भेँरीन्‍हक रेखदेख करँट्
प्रभुक स्‍वर्गदूत एकचोट्‌टे हुँकन्‍हकठे देखपर्ल त परमप्रभुक तेज अजरार हुँकन्‍हकम झ्‍वाल्‍लसे चम्कलिन्। यी देख्क हुँक्र बरा जोरसे डरैल
तब स्‍वर्गदूत हुँकन् कल “जिन डराओ काकरकि मै सक्‍कु मनैन् आनन्‍द लग्‍ना खुशीक खबर लेक टुन्‍हकठे आरनु
आज दाऊदक सहरम मुक्ति देहुइया ख्रीष्‍ट प्रभुक जन्‍म होरलन
टुह्र यी चिन्‍हले उहाँह चिह्‍न्‍बो टुह्र लर्कह लुगले सेहँर्क ड्वाँरम सुताइल देख्‍बो।”
तबहेँ उ स्‍वर्गदूतकसँग और धेर स्‍वर्गदूत असिक परमेश्‍वरक प्रशंसा करँट्‍ देखपर्ल
“सर्वोच्‍चम रना परमेश्‍वरह
महिमा ह्‍वाए
पृथ्वीम जौन मनैनसे उहाँ खुशी बाट
हुँकन शान्‍ति ह्‍वाए।”
असिक प्रशंसा कैक स्‍वर्गदूत स्‍वर्गम घुम्‍ल। हुँक्र स्‍वर्गम घुम्‍ल त भेँरी चह्रुइयन अप्‍नअप्‍न कल “चोलो हम्र बेथलेहेमम जाक उहाँ घटल घटना ओ परमप्रभुक कहल बात हेरी।”
हुँक्र झट्‌टझट्‌ट गैल त मरियम योसेफ ओ ड्वाँरम सुताइल लर्कह भेँटैल
हुँक्र उ लर्कह देख्‍ल त उहाँक बारेम स्‍वर्गदूतन्‍हक कहल बात सबजहन सुनैल
यी बात सुनुइयन सबजन छक्‍क पर्ल
तर मरियम यी सब बात मनम ढर्लरली ओ याकर अर्थ का हुई कैक सोँच्टीरली
भेँरी चह्रुइयन ज्या सुनरख्‍लह उह देख्लकओर्से हुँक्र परमेश्‍वरक महिमा ओ स्‍तुति कर्टी घुम्‍ल
लर्का जन्‍मलक आठवाँ दिनम लर्कक् खतना कैगिलन। ओ हुँक्र उहाँक नाउँ येशू ढर्ल काकरकि मरियम गर्भवती हुइनासे आघ स्‍वर्गदूतक देहल नाउँ रह यी। लेवी  लूक 
लर्का पाक मोशक व्‍यवस्‍था अनुसार हुँकन्‍हक च्‍वाखा हुइना दिन पुग्‍लन त हुँक्र लर्कह परमेश्‍वरक आघ अर्पण कर यरूशलेमक मन्‍दिरम  यरूशलेमक मन्‍दिरम लर्का अर्पण कर्ना काम मन्‍दिरक एकठो चोकम करँट्। लैगैल। लेवी 
काकरकि परमप्रभुक व्‍यवस्‍थम “पैल्‍ह जन्‍माइल छावह परमेश्‍वरक आघ अर्पण करपर्ठा” कैक लिखल बा। प्रस 
च्‍वाखा हुइक लाग परमप्रभुक व्‍यवस्‍था अनुसार हुँकन ढुकुर या परेउनक एक जोह्र्‍या छौना बलि चह्राइपरन। उहओर्से हुँक्र बलि चह्राए गैल
उह समयम यरूशलेमम शिमियोन नाउँ रहल एकठो मनैया रलह। ऊ धर्मी जीवन जियँट्‍ ओ परमेश्‍वरक भक्ति करँट्। ऊ पवित्र आत्‍मक अगुवाइ पाइल मनै रलह ओ इस्राएलीन मुक्ति देहुइया ख्रीष्‍टक बट्‌या ह्‍यारँट्
हुँकहीन “टुँ परमप्रभुक पठाइल ख्रीष्‍टह नैद्‍याखट्सम नैमुबो” कैक पवित्र आत्‍मा आघहेँ थाहाँ देरख्लहन
पवित्र आत्‍मक अगुवाइ पाक शिमियोन मन्दिरक अङ्‌नम गैल। मोशक व्‍यवस्‍था अनुसार मरियम ओ योसेफ येशूह अर्पण कर मन्दिरम आनल ब्‍याला शिमियोन उहँ रलह
शिमियोन लर्कह क्‍वारम लेक परमेश्‍वरक प्रशंसा कर्टी कल
“हे परमप्रभु अप्‍नक कहल बात लागल
आब मै अप्‍नक दास शान्‍तिसे मुव पाऊँ
काकरकि मै आपनऽ आँखिले मुक्ति देहुइयह द्‍याख पैनु
अप्‍न सब जातिक मनै
मुक्ति देख्‍नागरी उहाँह पठारख्ली
उहाँ यहूदी जात नैरहल मनैन
डगर देखैना अजरारअसक हुइट
ओ हम्र इस्राएलीन्‍हकम आदर अनुइया फे उहँ हुइट।” यशै   
येशूक डाईबाबा आपन लर्कक् बारेम शिमियोनक कहल बात सुन्‍क छक्‍क पर्ल
शिमियोन हुँकन आशिष देल ओ लर्कक् डाई मरियमह कल “परमेश्‍वरक पक्‍का करल बात का बा कलसे यी लर्कक् कारण इस्राएलम धेर जन्‍हक पतन हुहीन ओ धेर जन्‍हक उत्‍थान हुहीन। परमेश्‍वर उहाँह एकठो चिन्‍हक रूपम पठारख्‍ल तर धेर जन उहाँह इन्‍कार करहीँ
ओ असिक हुँकन्‍हक विचार प्रकट हुहीन। तब टुँ फे तरवालले मुटुम ग्वाभलअस दुःखक अनुभव कर्बो।”
उहब्‍याला हन्‍ना नाउँक अगमवादिनी अइली। ऊ आशेर कना कुलक फनुएलक छाई रलही। ऊ भ्‍वाज हुइलक साती वर्षम विधवा हुइलही ओ आम्‍हीसम विधवऽ पलरलही
ऊ धेर बुह्रारलही चौरासी वर्षक होरलही। ऊ सड्‍ड परमेश्‍वरक आराधना कर्टी रातलाग मन्दिरम पलिरहँट्‍ ओ ब्रत रह्‍क परमेश्‍वरसे प्रार्थना फे करँट्
योसेफ ओ मरियम शिमियोनकठे पलरहल समयम हन्‍ना हुँकन्‍हकठे जाक परमेश्‍वरक प्रशंसा कर्ली ओ इस्राएलक छुट्‌कारक बट्‌या हेरुइयन् येशूक बारेम बटोइली
परमप्रभुक व्‍यवस्‍था अनुसार करपर्ना सक्‍कु काम सेक्‍क मरियम ओ योसेफ गालील क्षेत्रक नासरत सहरम रहल आपन घर घुम्‍ल। मत्ती 
नाबालक येशू हुर्कटी ओ बलगर हुइटीगैल उहाँक अक्‍किलबुद्धि अइटी गैलन। परमेश्‍वरक अनुग्रह उहाँक जीवनम रलहन
येशूक डाईबाबा आपन चलन अनुसार “यहूदी मुक्तिदिवस” कना टिहार मनाए सालो यरूशलेम जाइँट्। प्रस  व्‍य 
येशू बाह्र वर्षक हुइल त मुक्तिदिवस मनाए हुँक्र उहाँह लेक यरूशलेम गैल
मुक्तिदिवस मनाक सेक्‍ल त हुँक्र घरओर घुम्‍ल। तर येशू यरूशलेमम पलरल। यी बात उहाँक डाईबाबह थाहाँ नैरलहन
येशू बगालिम केक्रोसँग अइटीहुहीँ कना सोँच्‍क हुँक्र दिनभरिक डगर नेङ्ल। सन्‍झ्‍यासम फे हुँक्र उहाँह नैदेख्ल त आपन नातपात ओ चिन्‍हल मनैन्‍हक बगालिम उहाँह खोज्‍ल
आपन छावह नैभेटैल त हुँक्र उहाँह ख्‍वाज यरूशलेमओर घुम्‍ल
हुँक्र उहाँह तीसर दिन मन्दिरम भेँटैल। उहाँ यहूदी गुरुनसे बैठ्क हुँकन्‍हक बात ओनैने प्रश्‍न पुछ्ने करटलह
येशूक अक्‍किलबुद्धि ओ जवाफ सुन्‍क सबजन छक्‍क पर्ल
उहाँक डाईबाबा उहाँह हुँकन्‍हकठे बैठल देख्क धेर अचम्‍म मन्ल। उहाँक डाई कली “छावा टुँ हमनसे असिक नैकरपर्नारह। हेरो टुँहार बाबा ओ मै पीरले टुँहीन खोज्‍टीअइली।”
येशू हुँकन कल “टुह्र महीह काजे ख्‍वाज परल मै आपन बाबक घरम रहपर्ठा कना का टुँहन थाहाँ नैरह”
तर येशूक बात हुँक्र नैबुझ्‍ल
तबदोस्र येशू आपन डाईबाबकसँग नासरत घुम्‍ल ओ हुँकन्‍हक आज्ञाकारीम पलरल। उहाँक डाई यी सब बात आपन मनम ढर्लरली
असिक येशू बुद्धिम ओ शरीरम हुर्कटीगैल ओ उहाँ परमेश्‍वर ओ मनैन्‍हक निगाहा पैटिरल।  शमू  हितो 
रोमी राज्‍यम सिजर तिबेरिअसक  सिजर तिबेरिअसक बाबा लग्‍ना सिजर अगस्‍टस मुल त ऊ रोमी साम्राज्‍यक द्वासर सम्राट हुइलह। शासन कर्लक पन्ध्र वर्ष होरलहन। उ ब्‍याला पन्‍तियस पिलातस यहूदिया क्षेत्रम बडाहाकिम  सिजर तिबेरिअस पिलातसह यहूदिया सामरिया ओ इदुमीया क्षेत्रम शासन करक लाग बडाहाकिम नियुक्त कर्लह। पिलातसक प्रधान कार्यालय सिजरीयम रलहन तर हुँकहार और प्रधान कार्यालय यरूशलेमम फे रलहन। हेरोद अन्‍तिपास गालील क्षेत्रम शासक  हेरोद महान मुल त हुँकहार शासन करल क्षेत्रह हुँकहार तीन भाइ छावन अर्किलौस अन्‍तिपास ओ फिलिप द्वितीय बँट्‍ल। हेरोद अन्‍तिपास गालील ओ पेरिया क्षेत्रक शासक रलह। यिह हेरोद पाछ बप्‍तिस्‍मा देहुइया यूहन्‍नह काट लगैलह लूका । हिँकहार बाबा हेरोद महानजुन येशूह मुवैना कोसिस कर्लह मत्ती । हेरोद अन्‍तिपासक भैया फिलिप इतुरिया ओ त्राखोनितिस क्षेत्रम शासक ओ लुसानियास अबिलेने क्षेत्रम शासक रलह
हन्‍नास ओ कैयाफा जुन प्रधान पूजारीहुँक्र रलह। उह समयम जकरियक छावा उजार ठाउँम रहुइया यूहन्‍ना परमेश्‍वरक सन्‍देश पैल
तब यूहन्‍ना यर्दन लद्‍यक आसपासक इलाकम जाक असिक प्रचार कर्ल “पाप क्षमा पाइक लाग आपनआपन पापी मन परिवर्तन करल प्रमाणक रूपम बप्‍तिस्‍मा लेओ।”
असिक अगमवक्ता यशैयक लिखल यी बात पूरा हुइल्
“उजार ठाउँम चिल्‍लाचिल्‍लाक बोलुइयक आवाज सुन्‍जाइटा
‘प्रभु आइक लाग उहाँक मार्ग तयार पारो
उहाँक डगर स्‍वाझ बनाओ। यशै 
सब गञ्‍ज्रीगुञ्‍ज्रा भाँठ परी
ओ सब पख्वापर्वत्वा सम्याइ परी
टेँह्रिबाङ्‌गा डगर स्‍वाझ
ओ अरबर डगर रग्‍रगाँट्‍ बनाइ परी।  यी पदक अर्थ हो मनै परमेश्‍वरम शङ्‍का नैकरपरट्‍ तर पूरा विश्‍वास करपर्ठा घमण्‍डी नैहुइपरट्‍ तर नम्र हुइपर्ठा
तब सब मनै परमेश्‍वरक देहल मुक्ति देखहीँ।’”
बगालिक बगाल मनै बप्‍तिस्‍मा लिहेक लाग यूहन्‍नकठे अइल। तर यूहन्‍ना कल “टुह्र साँपन्‍हक सन्‍तान परमेश्‍वरक दण्‍डसे उम्‍क टुँहन के कहल मत्ती  
टुन्‍हक पापी मन परिवर्तन हुइलक प्रमाण टुन्‍हक्‍के जीवन ह्‍वाए। तर ‘हम्र अब्राहामक सन्‍तान हुइटी’ कटिम टुह्र उम्‍क पैबी कैक जिन सोँचो। मै टुँहन कहटुँ परमेश्‍वर यी पत्‍थ्रमसे फे अब्राहामक लाग सन्‍तान उत्‍पन्‍न करसेक्‍ठ। यूह 
रूख्‍वक जरीम कुह्रार परस्‍याकल। उहओर्से असल फारा नैफरैना सब रूख्‍वा ढलाजाई ओ आगीम फाँकजाई।” मत्ती 
मनै यूहन्‍नह पुछ्‌ल “ओसिन हो कलसे हम्र का करी”
यूहन्‍ना हुँकन कल “दुइठो झुल्‍वा रहल मनैया नङ्ट रहुइयह एकठो देह। ओसहेँक खैना चिज रहल मनैया भुँख्‍ल रहुइयनसे बाँट।”
बप्‍तिस्‍मा लिह आइल कर उठुइयन फे यूहन्‍नह पुछ्‌ल “गुरुजी हम्र का करी” लूक 
उहाँ हुँकन कल “रोमी सरकारक त्वाकलसे धेर कर जिन उठाओ।”
सिपाहीहुँक्र फे पुछ्‌ल “हम्र का करी”
ऊ हुँकन कल “अत्‍याचार कैक या धम्की देक किहुह जिन लुटो। किहुह झूटा दोष जिन लगाओ। आपन तलबम सन्‍तोष रहो।”
मनै मुक्ति देहुइया ख्रीष्‍ट हाली आजैहीँ कैक बट्‌या ह्‍यारँट्। हुँक्र यूहन्‍नह “ख्रीष्‍ट यिह हुइट कि” कैक विचार करटलह
तब यूहन्‍ना हुँकन कल “मै त पानीक बप्‍तिस्‍मा देठुँ। तर महीसे शक्तिशाली एक जन अइटीबाट। मै त उहाँक जुत्तक टेनी छोर्ना योग्यक फे नैहुइटुँ। उहाँ टुँहन पवित्र आत्‍मा ओ आगीले बप्‍तिस्‍मा देहहीँ
यूहन्‍ना अस्‍तअस्‍त धेर अर्तीउपदेश देटी मनैन उत्‍साह देल ओ खुशीक खबर प्रचार कर्ल
यूहन्‍ना गालील क्षेत्रक शासक हेरोदह खुल्‍लमखुल्‍ला हप्‍कैल काकरकि ऊ आपन भैयक गोसिन्या हेरोदियासह लेरख्‍लह ओ और धेर खराब काम कैरख्‍लह। मत्ती  मर्क 
तब हेरोद यूहन्‍नह जेलम डर्ल। असिक ऊ आपन धेर खराब कामम और एकठो खराब काम थप्ल
जेलम पर्नासे आघ यूहन्‍ना मनैन बप्‍तिस्‍मा देहबेर येशू फे बप्‍तिस्‍मा लिह अइल। बप्‍तिस्‍मा लिहबेर येशू परमेश्‍वरसे प्रार्थना करटलह। तब स्‍वर्ग उघ्रल
ओ पवित्र आत्‍मा ढुकुरक रूपम उहाँकम अइलन। तब स्‍वर्गसे असिन आवाज आइल “टुँ म्‍वार प्रिय छावा हुइटो। मै टुँहीनसे धेर खुशी बाटुँ।” उत  भज  यशै  लूक 
येशू मनैन परमेश्‍वरक वचन सिखैना काम सुरु करबेर लगभग तीस वर्षक रलह। मनै येशूह योसेफक छावा कहँट्
योसेफ एलिक छावा रलह
एलि मत्तातक छावा रलह
मत्तात लेवीक छावा रलह
लेवी मल्कीक छावा रलह
मल्की यान्‍नक छावा रलह
यान्‍ना योसेफक छावा रलह
योसेफ मत्ताथियासक छावा रलह
मत्ताथियास आमोसक छावा रलह
आमोस नहूमक छावा रलह
नहूम इसलीक छावा रलह
इसली नग्गैक छावा रलह
नग्गै माथक छावा रलह
माथ मत्ताथियासक छावा रलह
मत्ताथियास सेमैनक छावा रलह
सेमैन योसेखक छावा रलह
योसेख योदक छावा रलह
योदा योआनन्‌क छावा रलह
योआनन् रेसक छावा रलह
रेसा यरुबाबेलक छावा रलह
यरुबाबेल शालतिएलक छावा रलह
शालतिएल नेरीक छावा रलह
नेरी मल्कीक छावा रलह
मल्की अद्दीक छावा रलह
अद्दी कोसामक छावा रलह
कोसाम एलमादमक छावा रलह
एलमादम एर्‌क छावा रलह
एर् यहोशूक छावा रलह
यहोशू एलीएजरक छावा रलह
एलीएजर योरीमक छावा रलह
योरीम मत्तातक छावा रलह
लेवी शिमियोनक छावा रलह
शिमियोन यहूदक छावा रलह
यहूदा योसेफक छावा रलह
योसेफ योनानक छावा रलह
योनान एल्याकीमक छावा रलह
एल्याकीम मलेअक छावा रलह
मलेआ मिन्‍नक छावा रलह
मिन्‍ना मत्ताथक छावा रलह
मत्ताथा नातानक छावा रलह
नातान दाऊदक छावा रलह
दाऊद यिशैक छावा रलह
यिशै ओबेदक छावा रलह
ओबेद बोअजक छावा रलह
बोअज सल्‍मोनक छावा रलह
सल्‍मोन नहशोनक छावा रलह
नहशोन अम्‍मीनादाबक छावा रलह
अम्‍मीनादाब आरामक छावा रलह
आराम हेस्रोनक छावा रलह
हेस्रोन फारेसक छावा रलह
फारेस यहूदक छावा रलह
यहूदा याकूबक छावा रलह
याकूब इसहाकक् छावा रलह
इसहाक अब्राहामक छावा रलह
अब्राहाम तेरहक छावा रलह
तेरह नाहोरक छावा रलह
नाहोर सरुगक छावा रलह
सरुग रऊक छावा रलह
रऊ पेलेगक छावा रलह
पेलेग एबेरक छावा रलह
एबेर शेलहक छावा रलह
शेलह केनानक छावा रलह
केनान अर्पक्षदक छावा रलह
अर्पक्षद शेमक छावा रलह
शेम नोअक छावा रलह
नोआ लेमेखक छावा रलह
लेमेख मतुशेलहक छावा रलह
मतुशेलह हनोकक् छावा रलह
हनोक येरेदक छावा रलह
येरेद महलालेलक छावा रलह
महलालेल केनानक छावा लरह
केनान एनोशक छावा रलह
एनोश सेतक छावा लरह
शेत आदमक छावा रलह
आदम परमेश्‍वरक छावा रलह।  आदम परमेश्‍वरक छावा रलह जौन हिसाबले येशू परमेश्‍वरक छावा रलह उह हिसाबले आदम परमेश्‍वरक छावा नैरलह। आदम एकठो मनैया केल रलह ओ परमेश्‍वरक बराबरम कसहोँक फे नैरलह। ऊ परमेश्‍वरद्वारा सृष्‍टि कैगैल ओ परमेश्‍वर बाबाअसक होक हुँकहार वास्‍ता कर्ल। यी अर्थम ऊ परमेश्‍वरक छावा हुइट। यिह अर्थम हम्र आदमक सन्‍तान हुइलकओर्से परमेश्‍वरक छाईछावन हुइटी। जे होस येशू पूर्ण मनै ओ पूर्ण परमेश्‍वर रलह
येशू पवित्र आत्‍मक अगुवाइ पाक यर्दन लद्‍यमसे घुम्‍ल। तब पवित्र आत्‍मा उहाँह उजार ठाउँम लैगैलन
उ ठाउँम येशू चालीस दिनसम रहबेर शैतान उहाँक परीक्षा करल। उ समयम कुछु नैखैलकओर्से उहाँह महा कर्रसे भुँख लग्‍लन
तब शैतान उहाँह कहल “यदि अप्‍न परमेश्‍वरक छावा हुइटी कलसे यी पत्‍थ्रह रोटी बनाई।”
येशू कल “धर्मशास्‍त्रम असिक लिखल बा ‘मनै खैना चिजले केल नैबच्‍ट।’” व्‍य 
तबदोस्र शैतान येशूह ढ्‌याङ ठाउँम लैजाक एक्‍कघरीम संसारक सब राज्‍य देखाइल
शैतान उहाँह कहल “मै यी सारा राज्‍यक अधिकार ओ गौरव अप्‍नह देहम काजेकलसे यी सब महीह देगैल् बा। मै चहलसे जेहीह फे देहसेक्‍ठुँ
महीह दण्‍डवत् कर्बी कलसे यी सब अप्‍नक होजाई।”
येशू कल “धर्मशास्‍त्रम असिक लिखल बा ‘टैँ परमप्रभु परमेश्‍वरह केल दण्‍डवत् करस ओ उहाँक केल सेवा करस।’” व्‍य 
शैतान येशूह यरूशलेमम लैगैल् ओ उहाँह मन्दिरक टुप्‍पम लैजाक कहल “यदि अप्‍न जाट्‌टीसे परमेश्‍वरक छावा हुइटी कलसे यिहाँसे फन्की
काजेकलसे धर्मशास्‍त्रम असिक लिखल बा
‘परमेश्‍वर आपन स्‍वर्गदूतन
टुँहार रक्षा करक लाग अह्रैहीँ। भज 
तब टुँहार पौली पत्थ्रम नैठोक्‍याई कैक
येशू ओहीह कल “धर्मशास्‍त्रम यी फे लिखल बा ‘टैँ परमप्रभु आपन परमेश्‍वरक परीक्षा जिन करस।’” व्‍य 
असिक शैतान हरकिसिमले येशूक परीक्षा कैक स्याकल् त और मौका नैआइट्समक लाग उहाँह छोर्क चलगैल्
तबदोस्र येशू पवित्र आत्‍मक शक्ति पाक गालील क्षेत्रम घुम्‍ल। उहाँक बारेम खबर आसपासक इलाकम फैलल्
उहाँ उ क्षेत्रम सभाघरघरम जाक मनैन सिखाइँट्‍ ओ मनैजुन उहाँक प्रशंसा करँट्
येशू आपन हुर्कलक सहर नासरतम घुम्‍ल ओ सड्‍डकअस बिसैना दिनम सभाघरम गैल। उहाँ धर्मशास्‍त्र पह्रक लाग ठह्रेइल त
उहाँह यशैया अगमवक्तक लिखल किताब  किताब उ समयम प्रयोग कैजिना किताब आजकाल प्रयोग कैजिना किताबअस नैरह। उ किताब विशेष कागतक नम्‍मा पन्‍नम लिखल रह ओ नैपहर्ना समयम उ किताब सुरक्षासहित ढरक लाग बेरजाए उप्रक चित्र हेरी। यी अवस्‍थम परमेश्‍वरक आराधना कर्ना ओ उहाँक वचन सिखैना समयम सार्वजनिक रूपले पह्रक लाग पुरान नियमक धेर किताब सभाघरम ढैजाए। देलन। येशू किताब बिठ्नाक यी खण्‍ड निक्रैल ओ पहर्ल
“परमप्रभुक आत्‍मा म्‍वारम बा  परमप्रभुक आत्‍मा म्‍वारम बा याकर मतलब येशू बप्‍तिस्‍मा लेहबेर उहाँकम ढुकुरक रूपम पवित्र आत्‍मा अइल घट्‍ना हो हेरी लूका 
काकरकि गरीब मनैन खुशीक खबर सुनाइक लाग
परमेश्‍वर महीह नियुक्त कैरख्‍ल
कैदम परल मनैन छुट्‌कारा देहक लाग
आन्‍धर मनैन देख्‍नाहा बनाइक लाग
थिचोमिचोम परल मनैन मुक्ति देहक लाग यशै 
ओ परमप्रभु मनैन दया देखैना वर्ष आरहल कैक घोषणा करक लाग
परमेश्‍वर महीह पठारख्ल।”
येशू किताब बन्द कैक सेवकह देल ओ सिखाइक लाग बैठ्ल।  सिखाइक लाग बैठ्ल सिखैना मनैया सिखाइक लाग बैठ्‍ना उ समयक चलन रलहन। सभाघरम रहल सबजन्‍हक नजर उहाँकम रलहन
तब येशू हुँकनसे बट्‌वाइलग्‍ल “धर्मशास्‍त्रम लिखल यी वचन आज टुह्र सुन्टीसुन्टी पूरा होरहल।”  यिहाँ येशू अप्‍न मुक्ति देहुइया रलक बात बट्‌वाइट जौन बात यशैयक्‌मसे लेगैल् खण्‍डम बट्‌वागैल् बा। और अर्थम उहाँ ख्रीष्‍ट रलह जेहीह यहूदीहुँक्र हुँकन पाप ओ बन्‍धनमसे मुक्ति देहक लाग अश्‍या लग्‍लरलह
सबजन उहाँक प्रशंसा कर्ल ओ उहाँक कृपापूर्ण वचन सुन्‍क छक्‍क पर्ल। हुँक्र कल “का यी योसेफक छावा नैहुइट”
तब येशू हुँकन कल “टुह्र पक्‍क फे महीह यिह आहान त कबो ‘ऐ बैदावा पैल्‍ह अपन्‍हेह चोखाओ’  ऐ बैदावा पैल्‍ह अपन्‍हेह चोखाओ यी उखानक मतलब हो आपन नातपात ओ चिन्‍हल मनैन्‍हक भलाइ कर इन्‍कार कर्ना मनै औरजन्‍हक भलाइ कर नैपरट्। हुँक्र स्‍वाँचट कि येशू जेहीह हुँक्र सामान्य व्‍यक्ति मन्‍लबाट अप्‍न मुक्ति देहुइया रहल बात कहट। याकर मतलब यदि उहाँ मुक्ति देहुइया हुइट कलसे और ठाउँम उहाँ अचम्‍मक काम करलअस आपन गाउँम कैक देखाइपरल अचम्‍मक काम कैक नैदेखाइट्‍सम ओसिक घमण्‍ड नैकरपरल। येशू हुँकन्‍हक स्‍वाँचल यिह बातह व्‍यक्त करट। अर्थात् ‘कफर्नहुमम करलअस यिहाँ आपन सहरम फे अचम्‍मक काम करो।’
जाट्‌टीसे मै टुँहन कहटुँ कौनो अगमवक्तह फे आपन गाउँक मनै स्‍वीकार नैकर्ट। यूह 
म्‍वार वचन सत्‍य हो एलियक समयम तीन वर्ष छ मैन्‍हासम खडेरीक कारण सारा देशम भारी अनिकाल परल रह। उ ब्‍याला इस्राएलम धेर विधवन रलह।  राज  याक 
परमेश्‍वर एलियह उ देशक कौनो विधवकठे फे नैपठैल तर सीदोन क्षेत्रक सारपत गाउँम एकठो विधवकठे केल पठैलह।  राज 
ओसहेँक एलिशा अगमवक्तक समयम इस्राएलम धेर कोररोगिन रलह। तर परमेश्‍वर सिरिया देशक नामानह बाहेक और कौनोजहन नैचोखैल।”  राज 
यी सुन्‍क सभाघरम रहल सब मनै रिसले चूर हुइल
हुँक्र जर्‍याकजुरुक उठ्‍क येशूह घुचेट्‌टी सहरसे बाहर निक्रैल। हुँकन्हक यी सहर पर्वत्वम रलहन। हुँक्र उहाँह उह पर्वत्वक भीरमसे गिराइ खोज्‍ल
तर उहाँ हुँकन्‍हक बीचमसे निपुच्‍क चलदेल
तबदोस्र येशू गालील क्षेत्रक कफर्नहुम सहरम गैल ओ बिसैना दिन सभाघरम जाक सिखाइलग्‍ल
उहाँक शिक्षा सुनुइयन छक्‍क पर्ल काकरकि उहाँ पूरा अधिकारसे सिखाइँट्। मत्ती 
उ घरम भूत्‍वा लागल एकठो मनैया फे रह। ऊ चिल्‍लैटी कहल
“नासरतक येशू हमन का कराइक लाग बाटी का अप्‍न हमन नाश कर आरली मै चिह्‍न्‍ठुँ अप्‍न परमेश्‍वरक पठाइल पवित्र जन हुइटी।”
येशू ओहीह असिक हप्‍कैल “चूप लाग् ओहीह छोर्” तब भूत्‍वा उ मनैयह सबजन्‍हक सामुन्‍नेम मूर्छा पारल ओ ओहीह छोर्क गैल्। तर ओहीह कुछु च्‍वाटपटक नैलग्‍लस
यी देख्‍क सबजन छक्‍क पर्ल ओ अप्‍नअप्‍न कहलग्‍ल “हिँकहार बोली कसिन बाटन हिँकाहारठे भूतन हप्‍कैना अधिकार ओ शक्ति बाटन ओ हुँक्र हिँकहार कहल मन्‍ठ”
तब कफर्नहुम सहरक आसपासक इलाकम येशूक बयान फैल्लन
येशू सभाघरमसे निकर्क सिमोनक घर गैल। सिमोनक सासू जरकमार एकदम बेराम रलही। ओठे रहल मनै “हुँकहीन चोखादी” कैक येशूसे बिन्‍ती कर्ल
तब उहाँ हुँकहार पन्ज्र जाक जरह “छोर्” कना आज्ञा देल ओ हुँकहीन जर छोर्लिन्। तबदोस्र ऊ जुरुक्‍कसे उठ्गैली ओ उहाँहुँकन्‍हक मानमर्जाट्‍ करलग्‍ली
दिन बुरबेर मनै येशूकठे धेर किसिमक रोग लागल मनैन अन्‍ल। उहाँ हुँकन्‍हकम हाँठ ढैढैक सबजहन चोखैल
भूत उहाँह “अप्‍न परमेश्‍वरक छावा हुइटी” कैक चिल्‍लैटी मनैन छोर्ल। हुँक्र उहाँह ख्रीष्‍ट हुइट कैक चिह्‍न्‍लकओर्से उहाँ हुँकन हप्‍काक ब्‍वाल नैदेल।  ब्‍वाल नैदेल भूत येशूक बारेम बट्‌वाइल बातले नाहीँ तर उहाँकऽ ब्‍वालल् वचन ओ करल कामले मनै उहाँह “मनैन मुक्ति देहक लाग आइल ख्रीष्‍ट” हुइट कैक चिन्‍हहीँ कना उहाँक विचार रहलहुँहीन। सायद यिहकारणले येशू भूतन ब्‍वाल नैदेल मर्कूस  हेर्क तुलना करी
द्वासर दिन बिहान्‍क येशू सुनसान ठाउँम गैल तर मनै उहाँह खोज्‍टी गैल। हुँक्र उहाँह भेँटैल त “हमन जिन छोरी” कैक बिन्‍ती कर्ल
तब येशू जवाफ देल “मै औरऔर सहरम फे जाक परमेश्‍वरक राज्‍यक बारेम खुशीक खबर प्रचार करपर्ठा काकरकि यिह कामक लाग परमेश्‍वर महीह पठारख्ल।”
असिक उहाँ सारा यहूदिया क्षेत्रम सभाघरम जाक प्रचार कर्ल
एक दिन येशू गनेसरेत समुद्रक  गनेसरेत समुद्र गालील समुद्रक और नाउँ हो। किनारम ठह्र्‍याक परमेश्‍वरक वचन प्रचार करटलह। वचन सुन अउइया मनैन्‍हक भारी भीड उहाँक लग्‍घ लागल। मत्ती  मर्क  
येशू समुद्रक किनारम दुइठो खाली लाऊ देख्ल। जलहारी लाऊमसे उतर्क आपनआपन जाल धुइटलह
एकठो लाऊ सिमोनक रलहन। येशू उह लाऊम चिहुर्ल ओ सिमोनह लाऊ किनारसे टनिक दूर लैजाइ कल। उहाँ लाऊम बैठ्‍क मनैन सिखाइलग्‍ल
सिखाक सेक्‍ल त येशू सिमोनह कल “लाऊ गहिँरओर लैजाक जाल फाँको।”
सिमोन येशूह कल “गुरु हम्र रातभर जाल खेल्क फे एक मच्‍छी नैपैली। तर अप्‍न कहटी कलसे मै जाल फाँकडारुँ जे।” यूह 
जाल फँक्ल त अत्रा धेर मच्‍छी बझ्ल कि हुँकन्‍हक जालऽ फाट लग्‍लन। यूह 
तब हुँक्र और लाऊक सङ्‌घरेन हाँठक सानमर्टी सहयोग करक लाग बलैल। हुँक्र आक जालमसे मच्‍छी झिँक्‍ने लाऊम ढर्ने करलग्‍ल। ढरट्‍ढरट्‍ दुनु लाऊ मच्‍छीले भरगैलन। उहओर्से हुँकन्‍हक लाऊ बुर्नाअस करलग्‍लन
यी देख्क सिमोन पत्रुस येशूक पाउ पर्टी कल “प्रभु मै पापी मनैयकठे अप्‍न जिन रही।”
सिमोन काजे ओसिक कल कलसे ओत्रा धेर मच्‍छी बझ्लकम सिमोन ओ हुँकहार सक्‍कु सङ्‌घरेन छक्‍क परलरलह
एक्‍कम मिल्क मच्‍छी मरुइया जब्दीयक छावन याकूब ओ यूहन्‍ना फे छक्‍क परलरलह
येशू सिमोनह कल “जिन डराओ टुँ मच्‍छी मार्क आनअस आबठेसे म्‍वारम विश्‍वास करक लाग मनैन अनुइया हुइबो।”
तब हुँक्र लाऊ किनार लगैल ओ सब चिज छोर्क उहाँक पाछ लग्‍ल
एक दिन एकठो सहरम जीउभर कोररोग  कोररोग असिन किसिमिक रोग लागल व्‍यक्ति संस्‍कारगत हिसाबले अशुद्ध मानजाए। उहओर्से ऊ और मनैनसे सामान्य हिसाबले घुलमिल कर नैपाए। लागल मनैयसे येशूक भ्‍याँट्‍ हुइलन। उ मनैया येशूक पाउ पर्टी  येशूक पाउ पर्टी येशूक पाउ परल त मनैयक मुह् भुइँया छुवछुव रलहस। बिन्‍ती करल “गुरुजी अप्‍न चहबी कलसे महीह कोररोगसे चोखाइ सेक्‍नेबाटी।”
येशू वाकरम हाँठ ढैक कल “मै चाहटुँ टुँ चोखाजाओ।” तबहेँ उ मनैया कोररोगसे चोखागैल्
लेवी  तब येशू ओहीह आज्ञा देटी कल “टुँ यी बात कौनोजहन जिन कहहो। तर सरासर पूजारीकठे जाक अपन्‍हेह देखाओ ओ अप्‍न कोररोगसे चोखैलकम मनैन्‍हक आघ साबित कराइक लाग मोशक व्‍यवस्‍था अनुसार बलि चह्राओ।”  पुरान नियमक एकठो किताब लेवी  अध्‍यायम लिखल बा कि जौन मनैया अप्‍न छालक रोगमसे चोखाइल दाबी कर्ठा ऊ सबसे पैल्‍ह पूजारीकठे जाक अपन्‍हेह देखाइपर्ठा जे आधिकारिक रूपले उ मनैया छालक रोगसे चोखैलक घोषणा कर्ठ। च्‍वाखा हुइना प्रकृयम विभिन्‍न किसिमक बलिदान चह्राइपर्नारह। तबदोस्र पाछ उ मनैया पैल्‍हकअस औरजहनसे सामान्य रूपले घुलमिल कर पाए
उ दिनसे येशूक बयान झन् फैल्‍लन। तबसे झन् धेर मनै उहाँक शिक्षा सुन ओ चोखाए आइँट्
तर येशू घरीघरी सुनसान ठाउँम जाक परमेश्‍वरसे प्रार्थना करँट्
एक दिन येशू एकठो घरम मनैन शिक्षा देहटलह। उहब्‍याला फरिसीहुँक्र ओ शास्‍त्रीहुँक्र फे येशूक पञ्ज्र बैठलरलह। हुँक्र गालील ओ यहूदिया क्षेत्रक सक्‍कु गाउँसे ओ यरूशलेम सहरसे आरलह। परमप्रभु येशूह बेरम्‍हेन चोखैना शक्ति देरख्लहन
हेरो मनै प्‍यारालाइस रोग लागल एकठो मनैयह बिस्‍तारासैँट बोक्‍क अन्‍ल। हुँक्र ओहीह येशूकठे भित्तर पुगैना कोसिस कर्ल
तर मनैन्‍हक भीडक कारण ओहीह येशूकठे पुगाइ नैसेक्‍ल। उहओर्से हुँक्र छतम चिहुर्क  छतम चिहुर्क उ ब्‍यालक घरम छतम जाइक लाग बाहिरसे भर्‍याङ्‌ग बनाइल रहन। उ बेरम्‍हेह हुँक्र उह भर्‍याङ्‌गमसे छतम लैगिल हुहीँ। येशूक स्‍वाझ उप्‍पर घरक छत उजर्ल  उ समयम मनै धेरजसिन पत्‍थ्रा या माटीक भित्तम कठोक दलिन ढैक घरक छत बनाइँट्। दलिनक उप्‍पर चिर्पट्‍ बिछाक गिल्‍वा माटीले डबाइँट्‍ या सम्‍भवत माटीक टायल लगाइँट्। हुँक्र उ बेरम्हेह बिस्‍तारासैँट येशूकठे उटर्ना उद्देश्‍यले बरानक फ्‍वाङ पारक लाग हुँकन यिह चिज उजार परलहुँहीन। ओ उ बेरम्हेह बिस्‍तारासैँट येशूकठे उटर्ल
हुँक्र उहाँकम विश्‍वास करल देख्‍क येशू उ बेरम्हेह कल “भैया टुँहार पाप क्षमा होगैल्।”
यी सुन्‍क शास्‍त्री ओ फरिसीहुँक्र मनमन सोँच्‍ल “अपन्‍हेह परमेश्‍वर सोँच्‍क परमेश्‍वरक बदनाम करुइया यी के हो परमेश्‍वर बाहेक और के पाप क्षमा करसेक्‍ठा जे”
यी बेरम्‍हेह ‘टुँहार पाप क्षमा होगैल्’ कना ओ ‘उठ् ओ नेङ’ कना कौन लिरौसी हो कहो त
हेरो मै मनैयक छावह यी पृथ्‍वीम मनैन्‍हक पाप क्षमा कर्ना अधिकार रहल बात मै टुँहन देखैम।” तब येशू उ बेरम्हेह कल “उठो आपन बिस्‍तारा बोक्‍क घर जाओ।”
तब सक्‍कुजन हेर्टीहेर्टी उ बेरम्ह्‍या जुरुक्‍कसे उठल ओ आपन बिस्‍तारा बोक्‍क परमेश्‍वरक महिमा कर्टी घर गैल्
यी देख्क सब मनै छक्‍क पर्ल ओ परमेश्‍वरक महिमा कर्ल। परमेश्‍वरक शक्ति देख्क हुँक्र डरैल ओ अप्‍नअप्‍न कल “आज हम्र बरा अचम्‍मक घटना देख्ली।”
तबदोस्र येशू उ गाउँसे जाइबेर लेवी  लेवी लेवीक और नाउँ मत्ती रलहन। ऊ यहूदी रलह जे रोमी अधिकारीन्‍हक लाग कर उठादेहँट्। लेवी येशूक चेला हुइल ओ पाछ बाइबलक एकठो किताब लिख्‍ल। नाउँक मनैयह कर उठैना अड्‍डम बैठल देख्ल। ओ येशू हुँकहीन कल “म्‍वार चेला होक म्‍वारसँग आओ।”
तबहेँ लेवी उठ्‌ल ओ आपन सब कामकाज छोर्क उहाँक पाछ लग्‍ल
तबदोस्र लेवी आपन घर भ्‍वाजभत्‍यारक भारी व्‍यवस्‍था कैक येशूह खाना खाए  लेवी साधारण खाना खाइक लाग बलैलक नैहुइट तर भोजाहा खानाअसक धेर परिकार रहल खाना खाए बलैल। बलैल। उहाँ कर उठुइया ओ और धेर जन उहाँहुँकन्‍हक सँगसँग बैठ्‍क खाना खैल
लूक  तब फरिसीहुँक्र ओ हुँकन्‍हक शास्‍त्रीहुँक्र गनगनैटी येशूक चेलन कल “काजे टुह्र कर उठुइयनसे ओ पापीनसे खानपिन कर्ठो”  यी बातचित सम्‍भवत खाना पाछ फरिसी शास्‍त्री येशू ओ उहाँक चेलन्‍हक बीचम हुइलन। कर उठुइयन ओ पापीन देगैल् बरा भ्‍वाजभत्‍यारम फरिसी ओ शास्‍त्रीहुँक्र उपस्‍थित नैहुइनेरलह काकरकि कर उठुइयन ओ पापीजसिन हेल्‍हा कर्‍वापाइल मनैन्‍हकसँग खाना खैना एकठो असल यहूदीक लाग स्‍वाँच फे नैसेक्‍जैना बात हुइनेरह
तर येशू हुँकन जवाफ देल “बैदावक आवश्‍यक रोगीन केल पर्ठा तर निरोगीन नैपरट्
असहेँक मै आपन मन परिवर्तन करपर्ना पापी मनैन बलाए आरनु तर ठीक जीवन जिना मनैन नाहीँ।”  येशू यिहाँ का कहट कलसे उहाँ फरिसीन्‍हकअस अपन्‍हेह धर्मी सम्‍झना मनैन बलाए नैअइल। अप्‍न पापी रहल बात स्‍वीकार कर्ना ओ मुक्तिदेहुइयक आवश्‍यक बा कैक महसुस कर्ना मनै केल परमेश्‍वर ओ येशूक सङ्‌गतिम आइसेक्‍ठ
कुछ मनै उहाँह कल “यूहन्‍नक चेलावँ त धेरजसिन ब्रत रठ ओ परमेश्‍वरसे प्रार्थना कर्ठ। फरिसीन्‍हक चेलावँ फे ओस्‍त कर्ठ। तर अप्‍नक चेलावँ खैटि ओ पिटि रठ। काजे ब्रत नैरट”
येशू जवाफ देल “दुल्‍हकसँग रहुइया भोजह्रेन ब्रत रठ का
तर एक दिन हुँकन्‍हकठेसे दुल्‍हा लैजाजहीँ। तब हुँक्र ब्रत रह्‍हीँ।”
येशू एकठो आहान कल “कुई फे पुरान झुल्‍वम लौव लुगक पिउँडा नैलगाइट्। लगैना हो कलसे लौव लुगा बिगरजैठा ओ लौव लुगक पिउँडा पुरान झुल्‍वसे मिल्ना फे नैमिलट्
ओस्‍तक पुरान छालक थैलीम कुई फे लौव अङ्‌गूरिक मद नैढरट्। ढर्ना हो कलसे लौव अङ्‌गूरिक मद बाहार्क पुरान छालक थैलीह फटादेठा ओ मद अँराजैठा ओ थैली फे काम नैलागट्
लौव अङ्‌गूरिक मद त लौव छालक थैलीम ढरपर्ठा
पुरान अङ्‌गूरिक मद पियल मनै लौव अङ्‌गूरिक मद नैरुचैट काकरकि हुँक्र ‘पुरान अङ्‌गूरिक मद मीठ बा’ कठ।”
एक बिसैना दिनम येशू आपन चेलन्‍हकसँग गोहूँ बुइल् खेत्‍वओर्से जाइबेर उहाँक चेलावँ गोहूँक बाल टुर्क मिस्‍टी खाइलग्‍ल। व्‍य 
प्रस  फरिसीहुँक्र ओठे रलह ओ यी देख्‍क कल “बिसैना दिनम करल असिन काम व्‍यवस्‍था अनुसार ठीक हो का”  बिसैना दिनम बाली सहेर्ना समय रलसे फे काम कर्ना निषेध कर्लबा ओ फरिसीहुँक्र परमेश्‍वरक आज्ञा भङ्‌ग कर नैपैना पक्‍का नियम बनारख्‍लह प्रस्‍थान । गोहूँक बाल टुर्ना कामह गोहूँ काटल बराबर मानपर्ना रह। हाँठम मिस्‍ना कामह गोहूँ दाँइल बराबर मानपर्ना रह। असिक हुँकन्‍हक नियम अनुसार चेलन बिसैना दिनम बाली काटल दाँइल ओसाइल ओ खाना बनाइल बातक दोष लगाइ सेक्‍जाए
येशू जवाफ देल “टुह्र धर्मशास्‍त्रम दाऊदक बारेम त पहररख्‍लो। दाऊद ओ हुँकहार मनै भुँखाइलम दाऊद का कर्लह  शमू 
लेवी  दाऊद परमेश्‍वरक घरम  परमेश्‍वरक घरम यी पुरान नियमक समयम यहूदीहुँकन्‍हक प्रयोग करल मन्‍दिरह जनैठा। यहूदीहुँक्र परमेश्‍वर यिह ठाउँम रठ कैक विश्‍वास करँट्। जाक परमेश्‍वरह चह्राइल रोटी खैल ओ आपनसँग रहुइयन फे खाइक लाग देल जौन रोटी पूजारीन केल खाइ बन। उ फे त व्‍यवस्‍था अनुसार ठीक नैहो।”  यी बात कैक येशू अनुमान लगाइट कि फरिसीहुँक्र दाऊद रोटी लेल अप्‍न खैल ओ आपनसँग रहुइयन फे देक ठीक कर्ल कना बातम सहमत हुहीँ। येशूक सोँचाइ रलहन कि यदि फरिसीहुँक्र येशूक चेलन यी कामक बारेम दोष लगैल कलसे हुँक्र राजा दाऊद ओ हुँकहार मनैन फे दोष लगैल। तर दाऊद गल्‍ती कर्ल कना बात बाइबलम लिखल नैहो कैक फरिसीहुँकन थाहाँ रलहन  शमूएल । यदि दाऊदकठे आवश्‍यक परल ब्‍याला संस्‍कार अन्‍तरगतक नियमह पन्‍छेइना अधिकार रलहन कलसे परमेश्‍वरक र्‍वाजल व्‍यक्ति अर्थात् येशू ओ उहाँक सङ्‌घरेन्‍हकठे फे आवश्‍यक परल अस्‍तह अवस्‍थम बिसैना दिनिक लाग मनैन्‍हक बनाइल अनावश्‍यक नियमह पन्‍छेइना अधिकार रलहन
तब येशू हुँकन कल “मै मनैयक छावा बिसैना दिनिक फे प्रभु हुइटुँ।”  बिसैना दिनिक फे प्रभु जब येशू अप्‍न “बिसैना दिनिक फे प्रभु” रहल बात बटोइठ तब उहाँ आपनठे परमेश्‍वरक बराबर अधिकार रहल बात दाबी करट। याकर मतलब उहाँकठे बिसैना दिन सम्‍बन्‍धी नियम कसिक ओ कब लाग कर्ना कना बातक निर्णय कर्ना अधिकार बाटन
और बिसैना दिनम येशू सभाघरम जाक सिखाइटलह। उहाँ दाहिन हाँठ सुखल मनैया रह
शास्‍त्री ओ फरिसीहुँक्र फे रलह। हुँक्र येशूकम नजर लगैलरलह ओ यदि येशू ओहीह चोखैहीँ कलसे उहाँह बिसैना दिनम काम कर्ल कना दोष लगाइ सेक्‍जाई कनाम रलह।  फरिसीहुँक्र मनैया बेराम पर्क मुवमुव हुइल् अवस्‍थम केल बिसैना दिनम उपचार कर पैना एकदम विशेष नियम बनारख्‍लह। और अवस्‍थम काम करल मानजाए ओ परमेश्‍वरक व्‍यवस्‍था अनुसार मनै बिसैना दिनम काम नैकरपरट्। हुँकन्‍हक हिसाबले यी अवस्‍थम यी दाहिन हाँठ सुखल मनैयक जीवन खतराम नैरह ओ चोखैना काम और दिन सार सेक्‍जाए
येशू हुँकन्‍हक मनक बात थाहाँ पाक हाँठ सुखल मनैयह कल “आघ आक ठह्र्‍याओ।” तब उ मनैया येशूकठे जाक ठह्‍र्‍याइल
येशू हुँकन कल “बिसैना दिनम असल कर्ना कि खराब कर्ना प्राण बचैना कि नाश कर्ना व्‍यवस्‍था अनुसार कौन ठीक हो”
येशू सबजन्‍हकम नजर लगैल तब हाँठ सुखल मनैयह कल “टुँहार हाँठ तन्काओ।” ऊ हाँठ तन्काइल तब वाकर हाँठ चोखागैलस
यी देख्क हुँक्र रिसले चूर हुइल ओ आब येशूह का करपर्ना हो कैक बातचित करलग्‍ल
उ समयम येशू पर्वत्वम जाक रातभर परमेश्‍वरसे प्रार्थना कर्ल
बिहान हुइल् त उहाँ आपन सब चेलन बलैल ओ हुँक्रहेमसे बाह्रजहन रोज्‍क हुँकन प्रेरित बनैल
उ बाह्र जन हिँक्रहे हुइट
सिमोन जेहीह येशू पत्रुस कल
पत्रुसक भैया अन्‍द्रियास
याकूब
यूहन्‍ना
देशभक्त दलक सिमोन
याकूबक छावा यहूदा
ओ यहूदा इस्‍करियोत जे पाछ येशूह ध्‍वाखा देहल
येशू चेलन्हकसँग पर्वत्वमसे ओल्‍हैटीओल्‍हैटी सम्‍म रहल ठाउँम पुग्‍क ठह्रेइल। उहाँ धेर चेलावँ ओ और मनैन्‍हक भीड लागलरह। यहूदिया क्षेत्रसे यरूशलेम सहरसे ओ समुद्रक किनारम रहल टुरोस ओ सीदोन सहरसे मनै आरलह
हुँक्र येशूक शिक्षा सुन ओ रोगमसे चोखाइक लाग आरलह। भूतनसे दुःख पउइयन फे आरलह ओ येशू हुँकन चोखैल
सबजन उहाँह छुव खोज्‍ल काकरकि उहाँकमसे निक्रल् शक्तिले सबजहन चोखाइटलहन
तबदोस्र येशू आपन चेलन्‍हकम नजर लगाक कल
“टुह्र गरीबहुँक्र आशिष पाइल मनै हुइटो
काकरकि परमेश्‍वरक राज्‍य टुन्‍हक्‍के हो
टुह्र भुँख्‍ल रहुइयन आशिष पाइल मनै हुइटो
काकरकि टुह्र अघैबो
टुह्र रुइना मनै आशिष पाइल मनै हुइटो
काकरकि टुह्र हँस्बो
जब मै मनैयक छावकम विश्‍वास कर्लक कारण
मनै टुँहन हेल्‍हा करहीँ
टुँहनसे छुट्‌ट बैठहीँ
टुँहन हिस्‍यैहीँ
ओ टुँहन दुष्‍ट मान्क अपमान करहीँ
तब टुह्र आशिष पाइल मनै हुइटो।  पत्र 
“जब असिन हुई तब खुशी होक आनन्‍दले नचहो काकरकि टुन्‍हक लाग स्‍वर्गम भारी इनाम ढैगिल् बा। ओ टुँहन सँटुइयन्‍हक पुर्खाओँ फे अगमवक्तन ओस्‍तहँ कर्लह कैक सम्‍झहो।”  इति  प्रे 
“तर टुह्र धनी मनैन धिक्‍कार बा
काकरकि टुह्र आपन सुखचैन पासेक्‍लो
टुह्र अघाइल मनैन धिक्‍कार बा
काकरकि टुह्र भुँख्‍ल रबो
टुह्र हँसुइयन धिक्‍कार बा
काकरकि टुह्र शोक कैकै रुइबो
टुह्र मनैनसे प्रशंसा पउइयन धिक्‍कार बा
काकरकि हुँकन्‍हक पुर्खाओँ फे झूटा अगमवक्तन्‍हक प्रशंसा कर्लह
“तर टुह्र ध्‍यान देक सुनुइयन मै कहटुँ आपन शत्रुन प्रेम करो टुँहन हेल्‍हा करुइयन्‍हक भलाइ करो
टुँहन सराप देहुइयन आशिष देओ टुँहनसे दुर्व्यवहार करुइयन्‍हक लाग परमेश्‍वरसे प्रार्थना करो
एक गालम चट्‌कैना मनैयह और गाल फे सोझारदेओ। टुँहार कोट चोर्ना मनैयह झुल्‍वा फे च्‍वार देओ
टुँहीनसे मङ्‌ना सबजहन देओ टुँहार माल लैजुइयनसे फिर्ता जिन माङ्‌गो
और मनै टुँहनसे जसिन व्‍यवहार करल चहठो टुह्र फे औरजहनसे ओस्‍तहँ व्‍यवहार करो। मत्ती 
“यदि टुह्र टुँहन प्रेम करुइयन केल प्रेम कर्ठो कलसे टुह्र प्रशंसा पैना का काम कर्लो पापीहुँक्र फे हुँकन प्रेम करुइयन प्रेम कर्ठ
टुन्‍हक भलाइ करुइयन्‍हक केल भलाइ कर्ठो कलसे टुह्र कौन बरा काम कर्लो ओसिक त पापीहुँक्र फे कर्ठ
फिर्ता पैना आशले केल ऋण देठो कलसे कौन बरा काम कर्लो तिर सेक्‍ना पापीहुँकन त पापीहुँक्र फे ऋण देठ
बेनसे टुह्र आपन शत्रुन प्रेम करो ओ हुँकन्हक भलाइ करो। फिर्ता पैना आश नैकैक ऋण देओ त टुह्र बरा इनाम पैबो। टुह्र सर्वोच्‍च परमेश्‍वरक सन्‍तान हुइबो काकरकि परमेश्‍वर बैगुनी ओ स्‍वार्थी मनैन्‍हक फे भलाइ कर्ठ
टुन्‍हक स्‍वर्गक परमेश्‍वर बाबा दयालु रहलअस टुह्र फे दयालु होओ
“आनक गल्‍ती जिन खोजो त टुन्‍हक फे गल्‍ती नैखोज्‍जाई। औरजहन दोष जिन लगाओ त टुँहन फे दोष नैलगाजाई। औरजहन क्षमा करो त टुँहन फे क्षमा कैजाई
औरजहन देबो त टुँहन फे देजाई। टुँहन झन् खानखान हिलाहिला टिस्‍लहार कैक देजाई।  यी खण्‍डह ग्रीक भाषक स्रोतमसे शाब्‍दिक रूपले लेलसे “टुन्‍हक क्‍वारम खन्ह्‍याजाइ” कना हुइठा। यहूदीहुँक्र झुहार झुल्‍वा घालँट्। हुँक्र खासकैक अनाज ब्‍वाकबेर आपन झुल्‍वक टर्का खुट्‍ला उप्‍पर बाहान्‍क झ्‍वालाअस बनाइँट्‍ ओ ओइहेँम अनाज ब्‍वाकँट्। जौन नापले औरजहन नपबो उह नाप टुँहन फे लागू हुई।”
तब येशू हुँकन यी आहान कल “का आन्‍धर मनै और आन्‍धर मनैन डोर्‍याइसेक्‍ठ ओसिक कर्लसे का हुँक्र सबजन खोल्‍टीम नैहर्बरैहीँ मत्ती 
चेला आपन गुरुसे बर नैरट तर पूरा शिक्षा पैलसे गुरुअस हुइसेक्‍ठ। मत्ती  यूह  
“आनक आँखिमक किर्किट देखुइया आपन आँखिमक ठेङ्‌ग्रा काजे नैदेख्टो
आपन आँखिमक ठेङ्‌ग्रा नैदेखुइया आपन भैयह ‘रै भैया आन मै ट्‌वार आँखिमक किर्किट झिँकदिउँ’ कैक कसिक कहसेक्‍ठो टुह्र कपटी पैल्‍ह आपन आँखिमक ठेङ्‌ग्रा झिँको तब आपन भैयक आँखिमक किर्किट झिँकबेर छर्लङ्‌ग देख्बो।”  येशूक शिक्षा यिहाँ चेलावँ और जन गल्‍ती कर्लक्‌म हुँकन दोषी ठह्रैना बातह रोक नैलगाइट्‍ तर हुँक्र आनक गल्‍ती व्‍यवहारह सुधर्ना कोसिस कर्नासे पैल्‍ह हुँक्र अपन्‍हेह जाँच करपर्ठा ओ आपन दोष महसुस करपर्ठा कना बात बुझपर्ठा। असिक हुँक्र अप्‍न कबु फे गल्‍ती नैकर्टजसिन कपटी हिसाबले नैहोक नम्र तरिकाले औरजहन सुधार करसेक्‍ठ
“असल रूख्‍वम खराब फारा नैलागट्‍ खराब रूख्‍वम फे असल फारा नैलागट्
रूख्‍वा त फारमसे चिन्‍मिल्‍ठा। कुई फे काँटक ब्‍वाँटीमसे अञ्‍जीर या अङ्‌गूर नैटुरट्। मत्ती 
मनै फे अस्‍त हुइट। असल मनैयक मनमसे असल बोली निक्रठा काकरकि वाकर मन असल बातले भरल रठस तर खराब मनैयक मनमसे खराब बोली निक्रठा काकरकि वाकर मन खराब बातले भरल रठस। मनैन्‍हक मनम का भरल बाटन कना बात हुँकन्‍हक बोलीले प्रकट हुइठन।” मत्ती 
“म्‍वार कहल नैमन्टो कलसे टुह्र काकर महीह ‘प्रभु प्रभु’ कठो
म्‍वारठे आक म्‍वार वचन सुन्‍ना ओ कहल मन्‍ना मनैया कसिन खालक हो कैक मै टुँहन कहटुँ
ऊ घर बनैना एकठो मनैयाअस हो। ऊ गहिँरसे जग खानल ओ पत्‍थ्रम जग बैठाक घर बनाइल। जब बाहार आइल् ओ उ घरह धक्‍का लगाइल तब फे उ घरह नैढलाइस्‍याकल काकरकि वाकर जग बलगरक बनल रलहस
तर म्‍वार वचन सुन्‍क फे पालन नैकरुइया असिन मनैया हो ऊ बिनजगक घर बनाइल। जब बाहार आइल् ओ उ घरह धक्‍का लगाइल तब उ घर ढल्‍क भट्‍याङ्भुटुङ होगैल्।”
येशू मनैन यी सब बात सिखाक सेक्‍ल त कफर्नहुम सहरम गैल
रोमी सरकारक एकठो कप्‍तानक  कप्‍तान यी कप्‍तानक अधीनम सय जन सिपाही रहँट्। धेर मन परल नोकर बेराम पर्क मुवमुव होरलहा
जब उ कप्‍तान येशूक बारेम सुन्‍ल तब उ यहूदी अगुवन “येशू आक म्‍वार नोकरह चोखादेहीँ” कैक येशूह बलाए पठैल
हुँक्र येशूकठे जाक जोड्‍दार बिन्‍ती कर्ल “रोमी कप्‍तान अप्‍नक दया पैनायोग्यक बाट
काकरकि ऊ हम्र यहूदीन प्रेम कर्ठ ओ हमार लाग एकठो सभाघर फे बनादेरख्ल।”
येशू हुँकन्‍हकसँग गैल। हुँकहार घर पुगपुग रहलम कप्‍तान आपन मनैन यी खबर कैपठैल “प्रभु म्‍वार घरम अइना दुःख जिन करहीँ मै ओत्रा आदर पैनायोग्यक मनैया नैहुइटुँ
मै अपन्‍हे फे अप्‍नकठे जैना लायक नैहुइटुँ जसिन लागल। अप्‍न जठे बाटी ओठहेँसे वचन बोल्दी त म्‍वार नोकर चोखाजाई
काकरकि मै अपन्‍हे आपन हाकिमक अधीनम रठुँ ओ म्‍वार अधीनम फे सिपाही रठ। मै हुँकन ‘जाओ’ कठुँ त हुँक्र जैठ ओ ‘आओ’ कठुँ त हुँक्र अइठ। मै आपन नोकरन ‘यी करो’ कठुँ त हुँक्र कर्ठ।”
यी सुन्‍क येशू छक्‍क पर्ल ओ आपन पाछपाछ अइटीरहल भीडक मनैन्‍हकओर घुम्‍क कल “मै टुँहन कहटुँ कि असिन पक्‍का विश्‍वास कर्ना मनैया त मै सारा इस्राएलम फे नैपैलहुँ।”
कप्‍तानक पठाइल मनै घर घुम्‍ल त उ नोकर चोखारलहा
कुछ समय पाछ येशू नाइन कना सहरम गैल। चेलावँ ओ और धेर मनै फे उहाँकसँगसँग गैल
जब उहाँहुँक्र सहरम पैँठ्‍ना गेट पुग्ल तब मनै मुर्दह सहरसे बाहर लैजाइटलह। उ मुर्दा एकठो विधवक एक्‍कठो केल छावा रलहस। उ विधवकसँग धेर मलामी जाइटलह
विधवक दुःख देख्क प्रभुह दया लग्‍लन ओ विधवह कल “जिन रोओ।”
आघ जाक येशू मुर्दक खट्‍या छुल त बोकुइयन टक्‍क ठह्र्‍यागैल। येशू मुर्दह कल “भैया मै तुहीन कहटुँ उठो”
तब उ मुवल मनैया उठ्‌क बैठल ओ ओठे रहुइयनसे बट्वाइ लागल। येशू ओहीह वाकर डाईक जिम्मा लगादेल
परमेश्‍वरक शक्ति देख्क सबजन छक्‍क पर्ल ओ डरैल ओ परमेश्‍वरक महिमा कर्टी कल “हमार बीचम महान अगमवक्ता आरल।” ओ और जन कल “परमेश्‍वर आपन मनैन सहायता कर आरल।”
येशू ओहीह बचैलक खबर सारा यहूदिया ओ वाकर आसपासक इलाकम फैलल्
येशूक करल यी सब कामक बारेम यूहन्‍नक चेलावँ आपन गुरुह सुनैल
तब यूहन्‍ना  आपन दुइठो चेलन बलाक प्रभु येशूकठे असिक पुछ पठैल “हमार आश करल ख्रीष्‍ट अप्‍नहे हुइटी कि हम्र और केक्रो अश्‍या लागी”  यूहन्‍ना जेलम परलबाट लूका । ऊ अपन्‍हे येशूह भेँटाइ नैसेक्‍लकओर्से आपन दुइठो चेलन बलाक येशूकठे प्रश्‍न पुछ पठैलह
हुँक्र येशूकठे आक कल “बप्‍तिस्‍मा देहुइया यूहन्‍ना हमन असिक पुछ पठारख्ल ‘हमार आशा करल ख्रीष्‍ट अप्‍नहे हुइटी कि हम्र और केक्रो अश्‍या लागी’”
ठीक उहब्‍याला येशू धेर मनैन रोगबेराममसे चोखैल भूतनसे छुट्‌कारा देल ओ धेर आन्‍धर मनैन देख्‍नाहा बनैल
यशै    तबदोस्र येशू यूहन्‍नक चेलन कल “टुह्र जाक आपन द्‍याखल ओ सुनल बात यूहन्‍नह कैदेओ आन्‍धर मनै देख्‍डार्ट नाङ्‌गर मनै नेङ्‌गडार्ट कोररोग्यन चोखाजाइट बहिर मनै सुन्‍डार्ट मुवल मनै जिजाइट ओ दुःखीगरीब मनै खुशीक खबर सुन पाडार्ट।  “हाँ मनैन्‍हक आशा करल ख्रीष्‍ट मैहे त हुइटुँ” जसिन साधारण जवाफ नैदेक येशू हुँकन “आपन द्‍याखल ओ सुनल बात यूहन्‍नह कैदेओ” कल। येशूक कहल बात पुरान करारम उल्‍लेख कैगिल् बा यशैया    जौन काम भविष्‍यम परमेश्‍वरक र्‍वाजल ख्रीष्‍ट करुइया रलह
ओ म्‍वार कारण विश्‍वासम पाछ नैहट्‍ना मनै आशिष पउइयन हुइट कैदेओ।”
हुँक्र गैल त येशू यूहन्‍नक बारेम मनैन कल “टुह्र उजार ठाउँम केहीह ह्‍यार गैलहो का यूहन्‍ना बयालले हिल्ना नर्कट असक रलह
नैरलह कलसे केहीह ह्‍यार गैलहो त का मजामजा लुगा घल्‍ना मनैयह ह्‍यार गैलहो ओसिन लुगा घल्‍ना ओ मोजमजाम जिना मनै त राजदरवारम रठ
केही ह्‍यार गैलहो त का टुह्र अगमवक्तह ह्‍यार गैलहो हो हुइना त टुह्र अगमवक्तह ह्‍यार गैलहो तर यूहन्‍ना त और अगमवतक्तनसे फे महान रलह
काकरकि यूहन्‍नक बारेम धर्मशास्‍त्रम असिक लिखल बा
“‘हेरो मै आपन खबर पुगुइयह टुँहीनसे आघ पठैनेबाटुँ
जे टुँहार आइक लाग मनैन तयार पारी।’” मला 
येशू कटीगैल “बात का हो कलसे जन्‍म पाइलमध्‍येम आम्‍हीसम यूहन्‍नसे महान कुई नैहो। तर फे आब सबसे कम महत्‍वक रहुइया परमेश्‍वरक राज्‍यम यूहन्‍नसे महान हो।”
कर उठुइया लगायत सब मनै यूहन्‍नसे बप्‍तिस्‍मा लेसेक्‍लकओर्से हुँक्र यूहन्‍नक बारेम यी बात सुन्‍ल त “परमेश्‍वरक योजना ठीक हो” कैक स्‍वीकार कर्ल। मत्ती  लूक 
तर फरिसी ओ गुरुहुँक्र यूहन्‍नसे बप्‍तिस्‍मा नैलेलकओर्से हुँक्र आपन जीवनम परमेश्‍वरक उद्देश्‍यह रद्द कर्ल
तब येशू कल “आजकाल्‍हिक ओसिन मनैन्‍हक बयान मै कसिक करुँ हुँकन मै केहीसे तुलना करुँ
हुँक्र त चोकम जम्मा होक असिक बात बटोइना लर्काअस बाट
‘हम्र टुन्‍हक लाग भोजाहा बाजा बजैली
तर टुह्र नैनच्लो
“टुह्र उह लर्काअस हुइटो काकरकि बप्‍तिस्‍मा देहुइया यूहन्‍ना धेरजसिन ब्रत रहँट्‍ ओ अङ्‌गूरिक मद कबु नैपियँट्। ऊ अइल त टुह्र हुँकहीन ‘भूत्‍वा लागल मनैया हो’ कलो
मै मनैयक छावा खैटि ओ पिटि अइनु त टुह्र महीह कठो ‘ओहीह हेरो खवस्ला जँरसोक्‍टा कर उठुइया ओ पापीन्‍हक सङ्‌घर्‍या।’
टुह्र उ बात कलसे फे परमेश्‍वरसे पाइल बुद्धि ठीक हो कना बात उहाँक बुद्धि पउइयन्‍हक जीवनम देखपर्ठा।”
सिमोन नाउँक एकठो फरिसी आपन घर येशूह खाना खाए बलैल। येशू हुँकहार घर गैल ओ खाए बैठ्ल
उ सहरम का रह कलसे एकठो जन्‍नीमनैया रह। सहरक मनै उ जन्‍नीमनैयह पापी हो कहँट्। फरिसीक घरम येशू खाए बैठ्ल कना सुनल् त उ जन्‍नीमनैया सिङ्‌गमरमरक शीशीम वास अइना बहुमूल्‍य त्याल लेक उहँ आइल्। मत्ती  मर्क  यूह 
ऊ येशूक पाछओर्से आइल् ओ उहाँक पाउठे रुइलागल। वाकर आँस येशूक पाउ भिजाइ लग्‍लस त ऊ आपन भूत्‍लले उहाँक पाउ प्वाँछ लागल ओ उहाँक पाउ चुमल। तबदोस्र वास अइना बहुमूल्‍य त्‍याल उहाँक पाउम खन्ह्‍यादेहल।  वास अइना बहुमूल्‍य त्‍याल उहाँक पाउम खन्ह्‍यादेहल उ जन्‍नीमनैयक करल कामले ऊ अप्‍न धेर नम्र हुइलक ओ येशूहजुन धेर आदर देलक बातह स्‍पष्‍ट पर्ठा
यी देख्क येशूह खाए बलुइया फरिसी मनमन स्‍वाँच लग्‍ल “यदि यी मनैया जाट्‍टिसे अगमवक्ता रट कलसे हिँकहीन छुउइया जन्‍नीमनैया कसिन खालक जन्‍नीमनैया हो कैक थाहाँ पैनेरलह। ऊ त पापी हो”
हुँकहार विचार बुझ्क येशू कल “सिमोन मै टुँहीन एकठो बात कहपर्ना बा।”
ऊ कल “हुइठा गुरुजी कही।”
येशू कल “एकठो साहूक दुइठो ऋणी रलह। एकठो पाँचसय चाँदीक रूप्‍या ओ द्वासर पचास चाँदीक रूप्‍या लेरख्‍लह
हुँक्र दुनु जन ऋण तिर नैसेक्‍ल त साहू दुनु जन्‍हक ऋण माफ कैदेल। आब उ दुनु जनमध्‍ये साहूह धेर प्रेम के करी”
सिमोन जवाफ देल “म्‍वार विचारम जे धेर माफ पाइल उह।”
येशू कल “टुँ ठीक कलो।”
तब येशू उ जन्‍नीमनैयकओर हेर्क सिमोनह कल “हिँकहीन हेरो त मै टुँहार घर अइनु टुँ महीह ग्‍वारा धुइना पानी नैदेलो। तर यी त म्‍वार ग्‍वारा आपन आँसले धोदेली ओ आपन भूत्‍लले पोँछदेली
टुँ महीह चुम्‍क स्‍वागत नैकर्लो  टुँ महीह चुम्‍क स्‍वागत नैकर्लो यहूदी रीत अनुसार घरमुली सामान्य रूपम पौन्‍हनन् आदर ओ सङ्‌घारीक संकेतक रूपम धेरजसिन गालम या लिल्‍हारिम चुम्‍ना आशा कैजाए। तर यी त मै आइलठेसे म्‍वार ग्‍वारम चुम्‍टीबाटी
टुँ म्‍वार कपारिम त्‍याल नैलगादेलो  टुँ म्‍वार कपारिम त्‍याल नैलगादेलो यहूदी रीत अनुसार पौन्‍हह सेवासत्‍कार ओ आदर करक लाग हुँकहार कपारिम या भूत्‍लम जैतूनिक सामान्य त्‍याल लगाजाए। तर यी त म्‍वार ग्‍वारम वास अइना बहुमूल्‍य त्‍याल खन्‍ह्‍यादेली
उहओर्से मै टुँहीन का बात कहटुँ कलसे यी महीह धेर प्रेम कर्लक कारण हिँकहार धेर पाप क्षमा होगैलीन् कना बात देखपर्ठा। डान्‍चे क्षमा पउइयन डान्‍चे प्रेम कर्ठ।”
तब येशू उ जन्‍नीमनैयह कल “टुँहार पाप क्षमा होगैल्।”
ओठे खाए बैठल मनै अप्‍नअप्‍न कहलग्‍ल “पाप क्षमा करुइया यी के हो”
येशू उ जन्‍नीमनैयह कल “टुँ विश्‍वास कर्लकओर्से परमेश्‍वर टुँहीन पापक दण्‍डसे बचारख्ल। आब मजासे जाओ।”
तबदोस्र येशू सहरसहर ओ गाउँगाउँम जाक परमेश्‍वरक राज्‍यक बारेम खुशीक खबर प्रचार कर्ल। बाह्र जन चेलावँ फे उहाँकसँगसँग रलह
भूत लागलमसे ओ रोगसे चोखाइल धेर जन्‍नीमनै फे सँगसँग रलह। हुँक्रमध्‍ये सातठो भूत लग्‍लकमसे चोखाइल मगदाला सहरक मरियम फे रलही। मत्ती  मर्क  लूक 
शासक हेरोदक नोकरमध्‍ये मुख्‍य मनैया खुजासक गोसिन्या योअन्‍ना रलही। सँगसँग सुसन्‍ना ओ और धेर जन्‍नीमनै फे रलह। येशू ओ उहाँक चेलन्‍हक पुगअपुगम सहायता करुइयन हिँक्रहे रलह
कैयौ सहरसे धेर मनै येशूकठे अइटीरलह। उहाँ यी आहान हुँकन कल
“हेरो एकठो किसान बीया ब्‍वाय निक्रल। बुइटीबुइटी आकुर बीया डगरिम परल। उ बीया मनै डब्ल ओ चिरैँचुरुङ्‌गन आक खाडर्ल
आकुर बीया माटी कम रहल पत्थ्राहा जग्गम परल। उ बीया जम्‍ना त जामल तर धेर ओडी नैरलकओर्से हाली सुख्‍गैल्
आकुर बीया कँटाहा जग्गम परल  कँटाहा जग्‍गा कलक काँटक जर या बीया रहल जग्‍गा कहल हो। उहओर्से जब बुइल बीया जाम तब वाकर सँगसँग काँट फे जामजाए ओ बालीसे फे ढ्‍याङ होजाए। तर काँटकमार जम्‍ल बीया फे बाह्र नैपाइल
आकुर बीया मलगर जग्गम परल। उ बीया जामल ओ उहिँम सय गुणा फारा लागल।” तब येशू कल “ज्‍याकर सुन्‍ना कान बा यी बात उह बुझी।”
येशूक चेलावँ उहाँह “यी आहानक अर्थ का हो” कैक पुछ्‌ल
येशू हुँकन कल “टुँहन परमेश्‍वरक राज्‍यक रहस्‍यमय बात बुझ्ना अक्‍किल देगैल् बा। तर और मनैनभर मै आहानम शिक्षा देठुँ ताकि
हुँक्र देख्‍ना त देख्ठ
तर बुझ्‍बोबुझ्‍बो नैकर्ट
सुन्‍ना त सुन्‍ठ
तर बुझ्‍बोबुझ्‍बो नैकर्ट।” यशै 
“यी आहानक अर्थ का हो कलसे बीया कलक परमेश्‍वरक वचन हो
डगरिम परल बीया कलक ओसिन मनै हुइट हुँक्र वचन सुन्‍ठ तर सुन्‍टीकि शैतान आक हुँकन्‍हकमसे वचन लैजिठा ओ हुँकन विश्‍वास कर ओ मुक्ति पाए नैदेहट्
अस्‍तक पत्‍थ्राहा जग्‍गम परल बीया कलक ओसिन मनै हुइट हुँक्र जब वचन सुन्‍ठ तब खुशीसे स्‍वीकार कर्ठ। तर हुँक्र वचनह आपन मनम गहिँरसम जर ट्‍याक नैदेलकओर्से हुँक्र धेर समयसम विश्‍वास नैकर्ट। हुँकन्‍हक जीवनम सतावट या समस्‍या अइठन त विश्‍वासमसे पाछ हट्‍जैठ
कँटाहा जग्‍गम परल बीया कलक ओसिन मनै हुइट हुँक्र वचन सुन्‍ठ तर पाछ जीवनक बारेम चिन्‍ता मनैन लोभैना धनसम्‍पत्ति ओ और मोजमजा कर्ना चिजिक ल्‍वाभलालचले वचनह बाह्र नैदेहट्। उहओर्से हुँकन्‍हकम फारा नैफरट्‍
तर मलगर जग्‍गम परल बीया कलक ओसिन मनै हुइट हुँक्र वचन सुन्‍क खुशीसे स्‍वीकार कर्ठ। हुँक्र इमान्‍दार ओ आज्ञाकारी रलकओर्से मलगर माटीम धेर उब्‍जनी हुइअस फारा  आत्‍मिक फारा हो। धेर फरैठ।”
तबदोस्र येशू कल “कौनोजन दिया बार्क ढक्‍यले छोप्‍ठ या खट्‌टेक टर ढर्ठ का बेनसे घरम अउइयन अजरार पैहीँ कैक सामदानम पो ढैजिठा। मत्ती  लूक 
काकरकि गोप्‍यम रहल सब बात खुलस्‍त पारजैनेबा। मत्ती  लूक 
मत्ती  लूक  उहओर्से सुन्‍ना बातम ध्यान देओ। काकरकि ज्‍याकरठे बा ओहीह आकुर देजाई ओ ज्‍याकर नैहो वाकरठे ज्‍या बा कैक उ सम्‍झठा उ फे वाकरमसे अछिन्‍जाई।”  यी पदक अर्थ हो काकरकि म्‍वार वचन बुझ्‍ना कोसिस करुइयन आउर बुझ्‍टीजहीँ तर बुझ्‍ना कोसिस नैकरुइयन “हम्र परमेश्‍वरक वचन बुझ्‍ली” कैक गल्‍ती विचार कर्लसे फे हुँकन्‍हक सुनल डान्‍चे वचन फे जातसे हेराजहिन
तबदोस्र येशूक डाई ओ भैयन उहाँह भेँटाए अइल। मनैन्‍हक भीड रहलओर्से हुँक्र उहाँह भ्‍याँट नैसेक्‍ल
कुई उहाँह कहल “अप्‍नक डाई ओ भैयन अप्‍नह भ्याटक लाग बाहर अश्‍या लागट।”
येशू कल “परमेश्‍वरक वचन सुनुइयन ओ कहल मनुइयन म्‍वार डाई ओ भैयन हुइट।”
एक दिन येशू चेलन्‍हकसँग लाऊम चिहुर्ल ओ हुँकन कल “आब हम्र समुद्रक उपार जाई।”
उहाँहुँक्र ओठेसे नेङ्‌ग्‍ल। जैटीजैटी येशू लाऊम निन्दागैल। उहब्‍याला आँधीबौखा आइल ओ लाऊ पानीले भर लागल त हुँक्र बरा आपत्‌म परगैल
चेलावँ येशूकठे जाक असिक कटी उहाँह उठैल “गुरुजी गुरुजी हम्र बुरलग्‍ली”
येशू उठ्‌ल ओ आँधीबौखा ओ छल्कह हप्‍कैल। तबहेँ आँधीबौखा ओ छल्का ठम्ह्गैल् ओ जातसे शान्‍त होगैल्
येशू चेलन कल “टुन्‍हक विश्‍वास खै”
हुँक्र छक्‍क पर्ल ओ डरैटी अप्‍नअप्‍न कल “यी कसिन मनैया हुइट आँधीबौखा ओ छल्‍का समेत हिँकहार कहल मन्ठन।”
तबदोस्र उहाँहुँक्र लाऊम गालील समुद्रक उपार गेरासेनस कना क्षेत्रम गैल
येशू लाऊमसे उत्रल त धेर भूत लागल एकठो मनैया उहाँक सामुन्‍ने आइल। ऊ सहरक मनैया रह तर वाकर नङ्ट रलक ओ घरम नैबैठ्‍लक धेर दिन होरलहस। ऊ मुवल मनैन ढर्ना ठाउँओर केल बैठ
येशूह देख्टीकि ऊ कर्रसे चिल्लाइल ओ उहाँक पाउ पर्टी कहल “सबसे उच्‍च परमेश्‍वरक छावा येशू अप्‍नक हमनसे का काम म्‍वार बिन्‍ती बा कि अप्‍न परमेश्‍वरक नाउँम ‘मै टुँहन दण्‍ड नैदेहम’ कैक कही।”
काकरकि येशू उ भूतन पैल्‍हहेँ “ओहीह छोर्” कैरख्‍लह। भूत्‍वा उ मनैयह घरीघरी आक्रमण करस। सिक्रीले वाकर हाँठ ओ ग्‍वारा बाहान्‍देलसे फे ओहीह रेखदेख करुइयन्‍हक सामुन्‍नेम ऊ सिक्रीह टुर्क छाङछिङ पारदेह ओ भूत्‍वा ओहीह सुनसान ठाउँओर नेङ्‌गाइस
येशू ओहीह पुछ्‌ल “ट्‌वार नाउँ का हो”
ऊ उहाँह जवाफ देहल “म्‍वार नाउँ ‘हजार्‍या’ हो” काकरकि उ मनैयह धेर भूत लागरलह
तबदोस्र उ भूत “हमन अतल कुण्‍डम जिन पठाई” कैक येशूसे घरीघरी बिन्‍ती कर्ल
ओठे लग्‍घ पक्‍खोम एक बगाल सुवर चह्रटलह। उ भूत “हमन उह सुरिन लाग दी” कैक बिन्‍ती कर्ल। येशू हुँकन अनुमति देल
भूत उ मनैयकमसे निकर्क सुरिन्‍हकम गैल। तब सलबगालीक सुवर पख्‍वमसे ढनमनैटी समुद्रम गिर्ल ओ बुर्क मुगैल
यी देख्‍क उ सुवर चह्रुइयन ओठेसे भग्‍ल ओ यी बात सहर ओ आसपासक इलाकम फैलैल
तब धेर मनै का होरहल कैक ह्‍यार अइल। हुँक्र येशूकठे अइल त भूत लागल मनैयह चोखाइल देख्‍ल। ऊ लुगा लगैलरह ओ वाकर दिमाग ठीक होरलहस। हुँक्र ओहीह येशूक पाउठे बैठल देख्क डरैल
उ मनैया कसिक चोखाइल कैक देखुइयन उ घटनक बारेम हुँकन्‍हकठे बट्‌वादेल
तब गेरासेनस कना इलाकम रहल धेर गाउँक मनै येशूह “अप्‍न हमार इलाका छोर्क चल्‍जाइ” कैक बिन्‍ती कर्ल काकरकि हुँक्र एकदम डरारलह। येशू समुद्रक उपार घुमक लाग लाऊम चिहुर्ल त
उ चोखाइल मनैया उहाँसे बिन्‍ती करल “महीह फे अप्‍नकसँग लैजाई।”
तर येशू ओहीह घर पठैटी कल
“आपन घर जाओ ओ परमेश्‍वर टुँहार लाग महान काम कैदेल कैक सबजहन सुनाओ।” तब उ मनैया गैल् ओ “येशू महीह चोखैल” कैक सारा सहरम प्रचार करल
येशू गालील समुद्रक उपार पुग्‍ल त सब मनै उहाँह स्‍वागत कर्ल काकरकि हुँक्र उहाँक अश्‍या लागटलह
उहब्‍याला याइरस नाउँ रहल सभाघरक शासक आक येशूक पाउ पर्टी “म्‍वार घर आदी” कैक एकदम कर्रसे बिन्‍ती करलग्‍ल
काकरकि हुँकहार एक्‍कठो केल सन्‍तान बाह्र वर्षक छाई मुवमुव करटलहन
येशू हुँकाहारसँग जाइलग्‍ल त चारिओर्से मनैन्‍हक भीड उहाँह डब्‍नाअस करटलह
भीडम एकठो जन्‍नीमनैया रलही। हुँकहार रगत बहटी रना समस्‍या  रगत बहटी रना समस्‍या यी मैन्‍हावारी बिग्रल समस्‍या हुइसेकी। हुँकहार रगत बाह्र वर्षसम बहटीकबहटी त नैरहलहुहीन तर ब्‍यालाब्‍यालाम हुँकहार मैन्‍हावारीक समयम सामान्य अवस्‍थमसे धेर रगत बहल हुहीन। हुइलक बाह्र वर्ष होरलहीन। बैदावनसे देखाइट्‍देखाइट्‍ आपनठे रहल सक्‍कु धनसम्‍पत्ति खर्च कैरख्‍लही। तर फे हुँकहार रोगम कुछु सुधार नैहुइलरलहिन
मनैन्‍हक भीडम खुस्‍टटी येशूक पाछ जाक उहाँक लुगक किनार छुटीकि हुँकहार रगत बहना रोग चोखागैलिन्
येशू कल “महीह के छुवल् हँ”
सबजन “मै नैछुनु” कल
पत्रुस कल “गुरुजी भीडमक मनै ढकेलिकढकेला कर्नाम अप्‍नह छुउइय हुइल।”
तर येशू कल “कुई महीह छुलक्‍क हो काकरकि म्‍वारमसे शक्ति निक्रलक मै थाहाँ पैनु।”
आब नुक नैसेक्जाइ कना सोँच्‍क उ जन्‍नीमनैया डरले लग्‍लगैटी  उ जन्‍नीमनैया काजे डरैली कलसे हुँकहार रगत बहना रोग रलक कारण यहूदीन्‍हक चलन अनुसार ऊ अशुद्ध रलही ओ अशुद्ध मनै औरजहन छुव नैपाइँट्। तर ऊ जन्‍नीमनैया येशूह छुली ओ छुटीसाइट येशूजुन “महीह कै छुवल हँ” कलकओर्से ऊ जन्‍नीमनैया “गल्‍ती कैडर्नु कि” कैक डरैली। येशूक सामुन्‍ने आक उहाँक पाउ पर्ली। ऊ अप्‍न येशूह छुलक कारण ओ छुटीकि चोखैलक बात सबजन्‍हक आघ बट्‌वादेली
येशू हुँकहीन कल “बाबु म्‍वारम विश्‍वास कर्लकओर्से टुँ चोखारलो आब मजासे जाओ।”
येशू उ जन्‍नीमनैयसे बट्‍वैटीरलह त सभाघरक अगुवा याइरसक घरसे खबर लेक आइल मनै कल “अप्‍नक छाई त ओरागैल् आब गुरुजीह काकर दुःख देना”
यी सुन्‍क येशू याइरसह कल “जिन डराओ म्‍वारम विश्‍वास कर्लरहो उ लौँर्‍या जिजाई।”
येशू याइरसक घर पुग्ल त पत्रुस याकूब यूहन्‍ना ओ लौँर्‍यक डाईबाबह बाहेक और कौनोजहन भित्तर पैँठ नैदेल
घरम लौँर्‍या मुलक कारण मनै विलाप कैकै रुइटलह। येशू हुँकन कल “जिन रोओ बाबु मुवल नैहो यी त सुतल् बा।”
तर लौँर्‍या मुगैल् कैक सबजहन थाहाँ हुइलकओर्से हुँक्र उहाँक बात हाँसिम उरादेल
तब येशू उ लौँर्‍यक हाँठ पकर्क कल “बाबु उठ्”
तबहेँ उ लौँर्‍यक प्राण घुम्‍क आगैलिस त ऊ जुरुक्‍कसे उठगैल्। येशू हुँकन “लौँर्‍यह कुछुकुछु खाइक लाग देओ” कल
लौँर्‍यक डाईबाबह बहुत अचम्‍म लग्‍लन। तर येशू हुँकन यी विषयम “किहुसे जिन बटोइहो” कैक कर्रा आज्ञा देल
येशू बाह्र जन चेलन बलैल। हुँकन भूत लागल सब मनैन्‍हकमसे भूत निकर्ना ओ बेरम्हेन चोखैना शक्ति ओ अधिकार देक
परमेश्‍वरक राज्‍यक प्रचार कर ओ बेरम्हेन चोखाए पठैल
उहाँ हुँकन कल “यात्रम टेक्‍नी झ्‍वाला खैना चिज पैँसा ओ फेर्ना लुगालत्ता कुछु जिन बोकहो। लूक  प्रे 
टुह्र जौन घरम बास बैठ्‍बो गाउँसे नैनिक्रटसम उह घरम बास बैठ्लरहहो
यदि मनै टुँहन स्‍वागत नैकरहीँ कलसे उ ठाउँसे जाइबेर परमेश्‍वरक न्यायक चिन्‍ह देखाइक लाग आपन ग्‍वारक धूर झराअइहो।  आपन ग्‍वारक धूर झरैना काम गाउँक मनैन चेताउनी देना काम कर काजेकलसे चेलावँ खुशीक खबर प्रचार करल समयम हुँक्र सुन्‍ल तर हुँक्र परमेश्‍वर मनैन देना मुक्ति स्‍वीकार नैकर्ल। आपन ग्‍वारक धूर झरैना काम चेलावँ गाउँक मनैनसे सक्‍कु सम्‍बन्‍ध टुटाइट ओ हुँक्र गल्‍लीमक धूर समेत आपन ग्‍वारम लाग नैदेहठुइट कना बातक संकेत कर्ठा। चेलावँ येशू ख्रीष्‍टक ओ परमेश्‍वरक प्रेरित रलकओर्से याकर मतलब यदि गाउँक मनै आपन पापी मन घुमाक परमेश्‍वरकठे नैअइना हो कलसे परमेश्‍वरक दण्‍ड परिअइलसे हुँक्र अपन्‍हे जिम्‍मेवार बाट कना फे हो। ”
तबदोस्र चेलावँ गाउँगाउँम जाक खुशीक खबर प्रचार कर्ल ओ रोग्याबेरम्‍हेन चोखैल
गालील क्षेत्रक शासक हेरोद येशूक करल सक्‍कु कामक बारेम सुन्‍क अलमलम परगैल काकरकि कुई कहँट्‍ “यूहन्‍ना मुवलमसे जिरल।” मत्ती  मर्क  लूक 
कुई कहँट्‍ “यी त एलिया हुइट।” कुईजुन “यी त अघट्‌टे अगमवक्तामध्‍येक मुवलमसे जिरल” कहँट्
हेरोद कल “यूहन्‍नक घ्‍याँचा त मै काट लगैनहुँ। तर यी के हुई ज्याकर बारेम मै असिन बात सुनटुँ” तबठेसे ऊ येशूह भ्‍याँट कर्ना विचार कर्टीरल
प्रेरितक रूपम पठागैल् चेलावँ येशूकठे घुम्‍ल। हुँक्र जौनजौन काम कैरख्‍लह उ सक्‍कु बात येशूकठे बटोइल। तब येशू आपन चेलन केल लेक बेथसेदा सहरक लग्‍घ रहल उजार ठाउँम गैल
तर धेर मनै यी बात थाहाँ पैल त पाछपाछ गैल। येशू हुँकन स्‍वागत कर्ल ओ परमेश्‍वरक राज्‍यक बारेम सिखैल। उहाँ बेरम्हेन फे चोखैल
जब सन्‍झ्‍या हुइलागल तब येशूक चेलावँ उहाँकठे जाक कल “यी मनैन विदा कैदी। हिँक्र आसपासक गाउँम जाक आपन खैना बैठ्ना व्‍यवस्‍था अपन्‍हे करहीँ काकरकि हम्र उजार ठाउँम बाटी।”
येशू हुँकन कल “टुह्रहे हिँकन खैना देओ।”
चेलावँ उहाँह कल “हमारठे पाँचठो रोटी ओ दुइठो मच्‍छी केल बा। का हम्र अत्रा धेर जन्हक लाग खैना चिज किन्‍क आनी”
पुरुष मनै केल पाँच हजार रलह
येशू चेलन कल “मनैन पचासपचास जन्‍हक समूह बनाबना बैठाओ।”
चेलावँ मनैन ओसहेँक बैठ लगैल
येशू पाँचठो रोटी ओ दुइठो मच्‍छी लेक स्‍वर्गओर हेर्टी परमेश्‍वरह धन्यवाद देल। तबदोस्र उहाँ रोटी खन्‍टाखन्‍टा चेलन देल चेलाहुँक्र मनैन देल।  येशू रोटी ओ मच्‍छी चेलन देटीरल काकरकि उहाँ अन्‍तसे आन्‍क नाहीँ तर अचम्‍मक तरिकाले रोटी ओ मच्‍छी बह्राक मनैन खवाइक लाग चेलन देल
एक दिन येशू अकल्‍हे परमेश्‍वरसे प्रार्थना करटलह। उ ब्‍याला चेलावँ फे लग्‍घहेँ रलह। येशू हुँकन पुछ्‌ल “मनै महीह के हो कैक कठ”
हुँक्र कल “कौनोजन अप्‍नह ‘बप्‍तिस्‍मा देहुइया यूहन्‍ना हुइट’ कठ कौनोजन ‘एलिया हुइट’ कठ कौनोजनजुन ‘अघट्‌टेक अगमवक्तामध्‍येक एक जन मुक फेदोस्र जिरल’ कठ।” मत्ती  मर्क  लूक 
येशू हुँकन पुछ्‌ल “टुह्र जे महीह के हो कैक कठो”
पत्रुस उहाँह जवाफ देल “अप्‍न परमेश्‍वरक पठाइल ख्रीष्‍ट हुइटी।” यूह 
तब येशू यी विषयम “कौनोजहनसे जिन बटोइहो” कैक हुँकन कर्रा आज्ञा देल
येशू कटीगैल “मै मनैयक छावह दुःखकष्‍ट सहपरी। अगुवाहुँक्र मुख्‍य पूजारीहुँक्र ओ शास्‍त्रीहुँक्र महीह इन्‍कार करहीँ। ओ मै मुवापैम तर तीसर दिनम मुवलमसे फेदोस्र जिजैम।”  येशू क्रूसम मुल त मनै उहाँक शरीरह एकठो बरानक पत्‍थ्रा खोल्‍क बनाइल गर्‍यम ढर्ल मर्कूस । पाछ येशू फेदोस्र जिगैल। यी और जुनी लेक अइना बात नैहो अर्थात् च्‍वाला फेर्ना काम फे नैहो भेष बदल्‍ना काम फे नैहो। तर मुनासे आघ येशूक उमेर रूप रङ्‌ग जसिन रलहिन मुवलमसे फेदोस्र जिल त उह उमेरम उह रूप रङ्‌गम उह येशू जिटीह बाट कना बात हो
येशू सबजहन कल “कौनो मनैया म्‍वार पाछ लाग चहठा कलसे ऊ आपन इच्‍छा छ्‌वार ओ हरेक दिन आपन क्रूस बोक्‍क म्‍वार पाछ लाग। मत्ती  लूक 
काकरकि आपन प्राण बचाइ खोजुइयन प्राण गुमैहीँ। तर म्‍वार पाछ लग्‍लक कारण आपन प्राण गुमुइयन जीवन पैहीँ। मत्ती  लूक  यूह 
संसारभरिक धनसम्‍पत्ति हाँठ पर्लसे फे मनै अपन्‍हेह गुमाडर्ल कलसे हुँकन का फाइदा
महीसे ओ म्‍वार वचनसे कुई शरम जिन मान। यदि कुई शर्माई कलसे मै मनैयक छावा आपन महिमम फेदोस्र यी संसारम अइम त मै फे ओहीसे शर्मैनेबाटुँ। मै उ ब्‍याला परमेश्‍वर बाबक ओ पवित्र स्‍वर्गदूतन्‍हक महिमम अउइयाबाटुँ
मै ठोक्‍वा कहटुँ कि अठे रहल कौनोकौनो मनै परमेश्‍वरक राज्‍यह नैद्‌याखट्‍सम नैमुनेहुइट।”
येशू यी बात कलक लगभग आठ दिन पाछ पत्रुस यूहन्‍ना ओ याकूबह लेक येशू पर्वत्‍वम परमेश्‍वरसे प्रार्थना कर गैल।  पत्र 
परमेश्‍वरसे प्रार्थना कर्टीकर्टी उहाँक रूप बद्‍ललन  उहाँक रूप बद्‍ललन याकर मतलब उहाँक रूपक आकारप्रकार बदलगैलन कलक नैहो तर उहाँक अनुहार उहाँक लुगाअस चह्‍कार उज्‍जर हुइलन कहल हो। ओ उहाँक लुगा चम्‍कना उज्‍जर हुइलन
तब्‍बहे मोशा ओ एलिया देखपर्ल ओ येशूसे बात बट्‌वाइलग्‍ल
यी दुइ जन फे चह्‍कार उज्‍जर देखपर्ल। उहाँहुँक्र यरूशलेमम येशूक मृत्‍यु हुइना बारेम बात बट्‌वाइटलह
पत्रुस ओ हुँकहार सङ्‌घरेन जुन निन्दाइल रलह। हुँक्र जग्ल त येशूह चह्‍कार उज्‍जर ओ उ दुइ जहन उहाँकसँग ठह्‍र्‍याइल देख्ल
मोशा ओ एलिया ओठेसे जाइलग्‍ल त पत्रुस येशूह कल “गुरुजी हम्र यिहाँ रलक बरा मजा हुइल्। हम्र यिहाँ तीनठो झोँप्री बनाई। एकठो अप्‍नक लाग एकठो मोशक लाग ओ एकठो एलियक लाग।” तर का बोल्नु कना पत्रुसह होस नैहुइलन
पत्रुस बोल्टीबोल्टी बद्री आक छोप्‍लन। उ बद्री उहाँहुँकन छोप्लन त चेलावँ डरैल
तब बद्रीमसे असिन आवाज आइल् “यी म्‍वार छावा हुइट। मै हिँकहीन रोज्‍नहुँ।  मै हिँकहीन रोज्‍नहुँ परमेश्‍वर येशूह मनैन्‍हक मुक्ति देहुइया हुइक लाग रोज्‍ल। टुह्र हिँकहार कहल मनहो।” यशै  मत्ती   मर्क  लूक 
आवाज ठम्हल त चेलावँ येशूह केल देख्ल। हुँक्र आपन द्‍याखल यी घटनक बारेम पाछसम  पाछसम सम्‍भवत येशू मुवलमसे फेदोस्र जिक स्‍वर्गम उठागैल् समयसम चेलावँ यी बात किहुसे फे नैबटोइल। फे किहुसे नैबटोइल
द्वासर दिन उहाँहुँक्र पर्वत्वमसे घुम्‍ल त धेर मनै उहाँह भ्‍याँट कर अइल
भीडमसे एकठो मनैया कहल “गुरुजी दया कैक म्‍वार छावह हेरदी काकरकि म्‍वार सन्‍तान यिह छावा केल हो
भूत्‍वा यहीह घरीघरी आक्रमण कर्ठस त एकचोट्‌टे कर्रसे चिल्‍लैठा ओ झरफरझरफर कर लग्‍ठा। याकर मुहमसे फेस्कुर आजैठस। भूत्‍वा यहीह प्राय च्‍वाट नैलगाक छोर्बोछोर्बोनैकर्टस
मै अप्‍नक चेलन म्‍वार छावकमसे भूत्‍वह निकारदेओ कैक बिन्‍ती कर्नु तर हुँक्र नैसेक्‍ल।”
येशू कल “टुह्र आजकाल्‍हिक कस्‍सिन मनै हुइटो एक्‍को विश्‍वास नैकर्टो भारी अटेरी बाटो कैह्‍यासम टुन्‍हकसँग रहम मै कहाँसम सहुँ उ लौँरह यिहाँ आनो।”
उ लौँरा येशूकठे जैटीजैटी भूत्‍वा उ लौँरह झट्‌कलस ओ ऊ झरफरझरफर करलागल। तर येशू भूत्‍वह हप्‍कैल त उ लौँरा चोखागैल्। तब येशू ओहीह वाकर बाबक जिम्मा लगादेल
परमेश्‍वरक महान शक्ति देख्क सब मनै छक्‍क पर्ल
मनै येशूक करल काम देख्‍क अचम्‍म मन्‍ल त येशू चेलन कल
“म्‍वार बात ध्यान देक सुनो। मै मनैयक छावा शत्रुन्‍हक हाँठम सुम्‍प्‍वापैम।”
तर चेलावँ यी बात नैबुझ्ल। हुँकनसे याकर अर्थ नुकादेगैलक कारण यी बात हुँक्र थाहँ नैपैल। हुँक्र याकर अर्थ का हो कैक पुछ्‌ना आँट फे नैकर्ल
तब चेलावँ “हमार बीचम सबसे बरा के हो” कैक आपसम वादविवाद करलग्‍ल। लूक 
येशू हुँकन्‍हक मनक विचार बुझ्क एकठो लर्कह आपनठे आन्‍क ओहीह हुँकन्‍हक बीचम ठह्रेइल
ओ चेलन कल “म्‍वार नाउँम असिन लर्कन स्‍वीकार करुइया महीह स्‍वीकार कर्ठा ओ महीह स्‍वीकार करुइया महीह पठुइयह स्‍वीकार कर्ठा। टुह्रमध्येम जे सबसे छुटी हुई  छुटी हुइना कलक सक्‍कुजन्‍हक सेवा कर्ना हो। सबसे बरा उह हुई।” मत्ती  लूक  यूह 
यूहन्‍ना येशूह कल “गुरुजी हम्र एकठो मनैयह देख्‍ली। ऊ मनैन्‍हकमसे भूतन निक्राइटह। हम्र ओहीह ओसिक कर नैदेना कोसिस कर्ली काकरकि ऊ हमार पक्षम लग्‍ना मनैया नैहो।”
तर येशू कल “ओहीह जिन रोको टुन्‍हक विरोध नैकरुइयन टुन्‍हक पक्षक हुइट।”
येशूक स्‍वर्ग जैना समय लग्‍घ आइल त उहाँ अठोट लेक यरूशलेम जाइलग्‍ल
येशू “आघहेँ जाक सब चिज ठीकठाक पर्नेकरो” कैक आकुरजहन सामरिया क्षेत्रक एकठो गाउँम पठैल
तर मनै उहाँ यरूशलेम जाइट कना थाहाँ पैल त कुई फे उहाँह स्‍वागत नैकर्लन।  कुई फे उहाँह स्‍वागत नैकर्लन यहूदीहुँक्र ओ सामरी मनै शत्रुशत्रु रलह। यहूदीन्‍हक सहर यरूशलेमम परमेश्‍वरक मन्‍दिर रह। सामरीहुँक्र उ मन्‍दिरह नैमानँट्। उहओर्से हुँक्र येशू ओ उहाँक चेलवन यरूशलेम जाइट्‍ देख्‍क खुशी नैरलह। परमेश्‍वरक वास्‍तविक मन्‍दिर त हुँकन्‍हक सामरिया क्षेत्रम बा कैक हुँक्र विचार करँट्
यी देख्क याकूब ओ यूहन्‍ना येशूह कल “प्रभु यदि अप्‍न चहबी कलसे ‘आकाशसे आगी वर्षाक हुँकन भस्‍म करी’ कैक हम्र परमेश्‍वरसे कैदेहटी।”  राज 
तर येशू चेलन्‍हकओर घुम्‍क हुँकन हप्‍कैल
तबदोस्र उहाँहुँक्र और गाउँम गैल
उहाँहुँक्र जैटीजैटी डगरिम एकठो मनैया येशूह कहल “अप्‍न जहाँ गैलसे फे मै अप्‍नक पाछपाछ जैबुँ।”
येशू जवाफ देल “फेहोरेन्हक आपन ड्वान्डर रठन चिरैँचुरुङ्‌गन्हक आपन ठाँट रठन तर मै मनैयक छावक आराम कर्ना निश्‍चित ठाउँ फे नैहो।”
और एकठो मनैयह येशू कल “म्‍वार पाछ लागो।” तर उ मनैया असिक कहल “प्रभु पैल्‍ह मै घर जाक आपन बाबह माटी देलिउँ त अप्‍नक पाछ लगम।”
येशू कल “मुवल मनै मुवल मनैन माटी देह्‍हीँ।  मुवल मनै मुवल मनैन माटी देह्‍हीँ जब येशू यिहाँ पैल्‍ह फ्‍यारा “मुवल मनै” प्रयोग कर्ल तब उहाँ उहाँक्‌म विश्‍वास नैकरल मनैन जनाइक लाग आलङ्‍कारिक भाषक हिसाबले प्रयोग कर्ल। उहाँक्‌म विश्‍वास नैकर्लकओर्से हुँक्र लौव जीवन नैपैलरलह। उ लौव जीवन कलक परमेश्‍वरसे सङ्‌गति कैक जिना जीवन हो। येशू ओसिन मनैन आपन मुवल मनैन गर्ना काम देहपर्ठा तर चेलावँ उहाँक पाछ लग्‍ना ओ उहाँक राज्‍यक घोषणा कर्ना कामह प्राथमिकता देहपर्ठा कैक कल। तर टुँ जाक परमेश्‍वरक राज्‍यक प्रचार करो।”
और एकठो मनैया फे येशूह कहल “पैल्‍ह मै जाक आपन घरक मनैनसे विदावारी लेलिउँ त अप्‍नक पाछ लगम।”  राज 
येशू ओहीह कल “हर ज्वाँटबेर पाछओर हेरुइयन परमेश्‍वरक राज्‍यम काम नैलग्‍ट।”
तबदोस्र येशू अप्‍न जैनासे आघ सहत्तर जन  सहत्तर जन ग्रीक भाषक धेर भरपर्ना कौनोकौनो स्रोतम चेलन्‍हक संख्‍या सहत्तर जन नैहोक बहत्तर जन लिखल बा। और चेलन रोज्‍ल ओ दुइदुइ जन्‍हक हिसाबले अप्‍न जाइ चाहल हरेक गाउँ सहरम हुँकन पठैल
मत्ती  येशू हुँकन आहानम कल “सह्‍यार पर्ना बाली धेर बा तर काम करुइयन डान्चे केल बाट। उहओर्से काम करुइयन पठादी कैक बालीक मालिक परमेश्‍वरसे प्रार्थना करो।  येशू यिहाँ जसहेँक सह्‍यार पर्ना बाली धेर बा ओसहेँक खुशीक खबर सुन्‍क लाग ओ परमेश्‍वरम विश्‍वास करक लाग तयार हुइल् मनै फे धेर बाट तर हुँकन्‍हकठे जाक हुँकन येशूक बारेम खुशीक खबर प्रचार करक लाग तयार हुइल् मनै धेर नैहुइट कैक कहट। उहओर्से चेलावँ खुशीक खबर प्रचार कर जैना कामम धेर मनै तयार हुइक लाग परमेश्‍वरसे प्रार्थना करपर्ठा
आब टुह्र जाओ। हेरो ब्‍वाँसन्‍हक बीचम भेँरीन्‍हक पठ्‌रून पठाइअस मै टुँहन मनैन्‍हक बीचम पठाइटुँ। मत्ती 
टुह्र पैँसा झ्वाला चप्‍पल कुछु जिन बोकहो। डगरिम किहुह अभिवादन फे जिन करहो। मत्ती  मर्क  लूक 
“टुह्र जौन घरम जैबो पैल्‍ह ‘यी घरम शान्‍ति ह्‍वाए’ कैक कहहो
यदि उ घरम शान्‍ति पैना लायक मनै हुइहीँ कलसे टुह्र मङ्‍लक शान्‍ति हुँकन्‍हकठे रही तर असिन मनै नैहुइहीँ कलसे टुह्र कहल बात काम नैलागी
टुह्र उह घरम रहहो  उह घरम रहहो येशू यी पदम चेलावँ यिह एकठो घरम केल खुशीक खबर प्रचार करपर्ठा कैक नैकहठुइट। हुँक्र खुशीक खबर सुन चहना सबजहन प्रचार करपर्ठा। तर हुँक्र बैठ्‍ना भर एकठो घरम केल बैठपर्ना रलहन। कबु यी घर कबु उ घर जिन करहो। हुँक्र खैनापिना ज्‍या देह्‍हीँ उह खैहो काकरकि काम करुइयन आपन ज्याला पाइपर्ठा।  कोर   तिमो 
“सहरम जैबो ओ हुँक्र टुँहन स्‍वागत करहीँ त मनै टुँहन ज्या देह्‍हीँ उह खैहो
रोग्याबेरम्‍हेन चोखैहो ओ टुह्र सहरक मनैन असिक प्रचार करहो ‘परमेश्‍वरक राज्‍य लग्‍घ आस्‍याकल।’  परमेश्‍वरक राज्‍य लग्‍घ आस्‍याकल याकर मतलब येशू हुँकन्‍हकठे आरल कहल हो। उहाँ मनैन मुक्ति देहुइया हुइट उहाँ जो परमेश्‍वरक शासनक ड्‍वार उभकदेठ
तर कौनो सहरम टुन्‍हक स्‍वागत नैहुई कलसे डगरिम जाक कहहो प्रे 
‘टुन्‍हक सहरम न्याङ्‌गबेर हमार ग्‍वारम लागल धूर समेत टुँहन परमेश्‍वरसे दण्‍ड पैना बात आबठेसे टुन्‍हक जिम्‍मा हुइल् कैक झरादेहटी। तर फे टुह्र यी बात जानो कि परमेश्‍वरक राज्‍य लग्‍घ आस्‍याकल।’
मै टुँहन कहटुँ परमेश्‍वर मनैन न्याय कर्ना दिनम उ सहरक मनैन्‍हक हालत सदोम सहरक  सदोम सहरक पुरान नियमम अघट्‌टे अब्राहामक समयम सदोम धेर प्रसिद्ध सहर रह। उ सहरक मनै धेर दुष्‍ट ओ खराब रलह उत्‍पत्ति   । उहओर्से परमेश्‍वर अन्‍तम उ सहरह मनैसहित नाश कैदेल उत्‍पत्ति । मनैन्‍हक हालतसे कर्रा हुई।” उत  मत्ती  
यशै  इज – योए  आमो  जक  “टुह्र खोराजीन ओ बेथसेदा सहरक मनैन धिक्‍कार बा टुन्‍हकठे म्‍वार करल अचम्‍मक काम टुरोस ओ सीदोन सहरम  टुरोस ओ सीदोन सहरम टुरोस ओ सीदोन सहरम रना मनै धेर दुष्‍ट रहल बातले परिचित रलह। कैजाइट्‍ त उहाँक मनै भङ्‌ग्रक झुल्‍वा घाल्‍क ओ कपारिम भुई छिट्‌क आपनआपन पापी मन परिवर्तन कैक परमेश्‍वरकठे घुमजैनेरलह।  उ समयम भङ्‌ग्रक झुल्‍वा घल्‍ना कलक ब्‍वाराजसिन खस्रार झुल्‍वा घल्‍ना ओ आपन कपारिम भुई घँस्‍ना कलक शोक कर्ना एकठो संकेत रह या यी अवस्‍थम पाप काम कर्लक्‌म दुःखीत हुइना एकठो संकेत रह
तर परमेश्‍वर मनैन न्याय कर्ना दिनम टुन्‍हक दण्‍ड टुरोस ओ सीदोन सहरक मनैन्‍हक दण्‍डसे कर्रा हुई
टुह्र कफर्नहुम सहरक मनै का टुह्र आकाशसम उच्‍च पारजैबी कैक सोँचरख्‍लो टुह्र त पातालम खेद्वापैनेबाटो।” यशै 
येशू चेलन कल “टुन्‍हक बात सुनुइयन म्‍वार बात सुनहीँ। टुँहन इन्‍कार करुइयन महीह इन्‍कार करहीँ। महीह इन्‍कार करुइयन महीह पठुइया परमेश्‍वरह इन्‍कार करहीँ।” मत्ती  मर्क  लूक  यूह 
कुछ समय पाछ येशूक पठाइल सहत्तर जन चेलावँ  सहत्तर जन चेलावँ ग्रीक भाषक धेर भरपर्ना कौनोकौनो स्रोतम चेलन्‍हक संख्‍या सहत्तर जन नैहोक बहत्तर जन लिखल बा। खुशीसे घुम्‍क अइल ओ येशूह कल “प्रभु अप्‍नक नाउँम भूतन आज्ञा कर्ली ओ हमार कहल फे मन्ल।”
येशू कल “मै शैतानह स्‍वर्गमसे बिज्लीअस खसट्‍ देख्‍नु
मै टुँहन साँप ओ बिच्छिन किच्लटी नेङ्‌ना ओ हमार शत्रु शैतानक सारा शक्तिह जित्‍ना अधिकार देरख्‍नु। टुन्‍हक हानिनोक्सानी कुई फे कर नैसेकी। भज 
तर भूत टुन्‍हक कहल मन्ठ कैक केल खुशी जिन होओ बेनसे टुन्‍हक नाउँ स्‍वर्गम लिखल बा कैक झन् खुशी होओ।”
तब पवित्र आत्‍मा येशूह खुशी बनैल ओ येशू कल “हे परमेश्‍वर बाबा सारा स्‍वर्ग ओ पृथ्वीक प्रभु मै अप्‍नह धन्यवाद चह्राइटुँ काकरकि अप्‍न यी बात अपन्‍हेह बुद्धिमान ओ चलाक मनैन बुझ नैदेक लर्काअस कुछु नैजनुइयन बुझादेली। हे परमेश्‍वर बाबा अप्‍न आपन खुशीले यिह काम कर्ली
“म्वार परमेश्‍वर बाबा महीह सब चिज  सब चिज यी पदम सब चिज कलक या त परमेश्‍वर सब चिजिम येशूह अधिकार देरख्‍ल हम्र देख्‍ठी कि येशू उ अधिकार आपन चेलन देल ओ हुँक्र जाक मनैन्‍हकमसे भूतन निकर्ल ओ हुँकन चोखैल लूका   या त परमेश्‍वर उहाँह यी पदक बाँकी भागम देगैल्‌अस सब चिजिक ज्ञान देरख्‍ल कहल हो। या येशू यिहाँ अधिकार ओ ज्ञान दुनु चिजिक बारेम बट्‌वाइल हुइसेक्‍ठ। देरख्ल। मै छावह सम्‍पूर्ण रूपले कुई फे नैचिह्‍नट्‍ परमेश्‍वर बाबा केल चिह्न्ठ। ओसहेँक परमेश्‍वर बाबह सम्‍पूर्ण रूपले कुई फे नैचिह्‍नट्‍ मै छावा केल चिह्न्ठुँ ओ मै जौन मनैन परमेश्‍वर चिन्‍हादेठुँ हुँक्र केल चिह्‍न्‍ठ।” यूह  
तबदोस्र येशू चूपचूप आपन चेलन कल “टुन्‍हक द्‍याखल चिज देखुइयन आशिष पाइल मनै हुइट
काकरकि धेर अगमवक्ताहुँक्र ओ राजाहुँक्र टुन्‍हक द्‍याखल ओ सुनल् बात देख्‍ना ओ सुन्‍ना इच्‍छा कर्ल तर द्‍याख ओ सुन नैपैल।”
एक दिन व्‍यवस्‍थक गुरु आक येशूह फँसैना विचारले कल “गुरुजी अनन्‍त जीवन पाइक लाग मै का करपरी” मत्ती  मर्क 
येशू जबाफ देल “व्‍यवस्‍थम का लिखल बा उ पहर्क टुँ का बुझ्‍ठो”
उ गुरु व्‍यवस्‍थक एकठो खण्‍ड सम्‍झैटी कल “परमप्रभु परमेश्‍वरह आपन सारा हृदयले आपन सारा प्राणले आपन सारा समझले ओ आपन सारा मनले प्रेम करो  यी पदक अर्थ हो परमेश्‍वरह हरेक पक्षसे प्रेम करो। उहाँह आपन चाहनले आपन कामले ओ आपन सोचाइले प्रेम करो ओ आपन छिमेकीह अपन्‍हेहअस प्रेम करो।” लेवी  व्‍य 
येशू कल “टुँ ठीक कलो ओसहेँक करो त टुँ अनन्‍त जीवन पैबो।” लेवी 
तर उ गुरु अपन्‍हेह ठीक देखाइ चाहलओर्से कल “ओसिन हो कलसे म्‍वार छिमेकी के हो”
येशू असिक जवाफ देल “एकठो मनैया यरूशलेमसे यरीहो सहरओर जाइटह। डगरिम ओहीह डाँका मर्लस। ओहीह नङ्ट पार्क पिटलस ओ मुवमुव बनाक छोरदेलस
मौकले एकठो पूजारी उह डगर जाइटलह। तर मुवमुव मनैयह देख्ल त उ पूजारी ओहीह नैद्‌याखलअस और पाञ्‍जरसे सरासर चलगैल
ओसहेँक मन्‍दिरम सेवा करुइया लेवीकुलक मनैया फे उहँरेसे गैल। ऊ फे मुवमुव मनैयह देख्ल त ओहीह निद्‌याखलअस सरासर चलगैल
तब एकठो सामरिया क्षेत्रक मनैया उह डगर जाइटलह। उ मुवमुव मनैयह देख्क हुँकहीन दया लग्‍लन।  इति 
उ सामरी मुवमुव मनैयकठे जाक वाकर घाउम त्‍याल ओ अङ्‌गूरिक मद ओ मलमपट्‌टी लगादेल। आपन गधकम ओहीह चिउह्राक एकठो धर्मशालम लैगैल ओ रातभर स्‍याहारसुसार कर्ल
द्वासर दिन सामरी धर्मशालक मालिकह चाँदीक दुइठो पैँसा देटी कल ‘हिँकहार स्‍याहारसुसार करी। आकुर धेर खर्च लागी कलसे घुम्‍क आइबेर मै सब तिरदेहम।’”
तब येशू उ गुरुह पुछ्‌ल “टुँहार विचारम उ तीन जनमध्येम डाँका मर्‍वा पउइयक छिमेकी के हुइल्”
ऊ कल “दया करुइया।”
येशू कल “जाओ टुँ फे ओसहेँक करो।”
येशू ओ उहाँक चेलावँ यरूशलेम जैटीरलह। उहाँहुँक्र एकठो गाउँम पुग्ल त मार्था नाउँ रहल एकठो जन्‍नीमनैया उहाँहुँकन आपन घरम स्‍वागत कर्ली। यूह 
हुँकहार मरियम नाउँ रहल एकठो बहिन्या रलहीन्। ऊ येशूक पाउटर बैठ्क उहाँक वचन सुन लग्‍ली
तर मार्था जुन खैनापिना बनैना धेर कामम अलमलाइल रलही। ऊ येशूकठे आक कली “प्रभु म्‍वार बहिन्या भातभन्सक कामम हाँठ नैलगाइठो। सक्‍कु काम महीह केल करपरटा। का अप्‍न नैद्‍याखठुइटी ओहीह महीह सखाइ पठादी।”
प्रभु येशू हुँकहीन कल “मार्था मार्था टुँ धेर चिजिक चिन्‍ताफिक्री कैक ओइहेँम अलमलाजैठो
तर आवश्‍यक बात एकठो बा। उह बात मरियम रोजरख्ली ओ उ बात हुँकहीनसे नैअछिन्जाई।”
एक दिन येशू एकठो ठाउँम प्रार्थना करटलह। प्रार्थना कैक सेक्‍ल त उहाँक एकठो चेला उहाँह कलन “प्रभु यूहन्‍ना आपन चेलन सिखाइअस हमन फे परमेश्‍वरसे प्रार्थना कर सिखाई।”
येशू हुँकन कल “टुह्र परमेश्‍वरसे असिक प्रार्थना करो
‘हे परमेश्‍वर बाबा
अप्‍नक नाउँ पवित्र ह्‍वाए
हमन हरेक दिनिक खाना दिई
हमार पाप क्षमा करी
काकरकि हम्र फे हमार विरोधम पाप करुइयन क्षमा कर्ठी
हमन परीक्षम जिन लैजाई।’”
तब येशू आपन चेलन कल “मानिले टुह्रमध्येम एक जन आधा रात आपन संघरेकठे जाक कबो ‘संघारी महीह तीनठो रोटी सापट देओ
काकरकि म्‍वार घरम बरादुरिक एकठो पौह्‍ना आरल हुँकहीन देहक लाग म्‍वारठे कुछु नैहो।’
“ऊ आपन बिस्‍तारमसे असिक जवाफ देहल ‘महीह दुःख जिन देओ मै ड्वारटाँटी लगाडर्नु ओ लर्कन लेक सुतरनु। आब मै टुँहीन कुछु देह नैसेकम।’
ऊ सङ्‌घारी होक फे हुँकहीन कुछु देह नैचहलसे फे यदि मङ्टीकमङ्टी रहीँ कलसे ऊ उठहीँ ओ हुँकहीन चाहल चिज देहहीँ
“उहओर्से मै का बात कहटुँ कलसे मङ्‍टीरहो त पैबो खोज्‍टीरहो त भेटैबो ढकढकैटीरहो त टुन्‍हक लाग ड्वार उभकजाई
“टुह्रमध्येम कौन बाबा हुई ज्याकर छावा मच्‍छी मङ्‍लसे सँप्‍वा दी
या आँरा मङ्‍लसे बिच्छी दी
टुह्र दुष्‍ट होक फे आपन छाईछावन असल चिज देह जन्ठो कलसे स्‍वर्गम रना टुन्‍हक बाबा झन् उहाँसे मङ्‌गुइयन कत्रा धेर पवित्र आत्‍मा देह्‍हीँ।”
एक दिन येशू भूत्‍वा लाग्‍क लाट हुइल् एकठो मनैयह भेँटैल। उहाँ उ मनैयकमसे भूत्‍वह निक्रैल त ऊ चोखागैल् ओ ब्‍वाल लागल। यी देख्क भीडक सबजन छक्‍क पर्ल
तर कुईकुई असिक कल “येशू भूतन्‍हक रज्‍वा बालजिबुलक  बालजिबुल बालजिबुल कलक शैतानक और नाउँ हो। शक्तिले मनैन्‍हकमसे भूतन निक्रैठ।” मत्ती  
और जनजुन उहाँक जाँच कर्ना विचारले स्‍वर्गक एकठो चिन्‍ह देखामँङ्ल। मत्ती   मर्क 
येशू हुँकन्‍हक विचार बुझ्क कल “आपसम फूट रहल राज्‍य नाश हुइठा ओ आपसम फूट रहल घर टिक नैस्याकट्
ओसहेँक यदि शैतान भूतन्‍हक विरोध करी कलसे वाकर राज्‍य कसिक टिकहिँस तर फे टुह्र महीह बालजिबुलक शक्तिले मनैन्‍हकमसे भूतन निक्रैलक दोष लगैठो
यदि मै बालजिबुलक शक्तिले मनैन्‍हकमसे भूतन निक्रैठुँ कलसे टुन्‍हक चेलावँ क्‍याकर शक्तिले भूतन निक्रैठ टुन्‍हक्‍के चेलावँ टुन्‍हक बात गलत साबित कर्ठ
तर मै परमेश्‍वरक शक्तिले मनैन्‍हकमसे भूतन निक्रैठुँ कलसे परमेश्‍वरक राज्‍य टुन्‍हकठे आरहल।  परमेश्‍वरक राज्‍य टुन्‍हकठे आरहल याकर मतलब उहाँ अपन्‍हे आब परमेश्‍वरक प्रेरितक रूपम बाट ओ उहाँक शासन हुँकन्‍हक बीचम परमेश्‍वरक राज्‍यक काम करटन कहल हो
“बलगर मनैया हातहतियार लेक आपन घरक रक्षा कर्ठ कलसे धनसम्‍पत्ति सुरक्षित रठन
तर यदि ओहीसे बलगर मनैया अइल कलसे ओहीह जित्‍क वाकर भरोसा करल हातहतियार लैजैठ ओ आपन सङ्‌घरेनसे बँट्‍ठ।  यिहाँ येशूक कहख्‍वाजल बात का हो कलसे यदि “मै मनैन्‍हक्‌मसे भूतन निक्रैठुँ कलसे याकर मतलब मै शैतानसे धेर बलगर बाटुँ” अथवा उहाँक अधिकार भूतन्‍हकसे धेर बाटन
“जे म्‍वार पक्षम नैहो ऊ म्‍वार विरोधी हो ओ जे म्‍वारसँग जम्‍मा नैकरट्‍ ऊ तितरबितर पर्ठा।” मर्क 
येशू कल “यदि भूत्‍वा मनैयह छ्‌वारल कलसे उ भूत्‍वा उजार ठाउँम आराम कर्ना ठाउँ खोज्‍टी नेङ्ठा। ओसिन ठाउँ कहोँ नैभेँटैलसे ‘जहाँसे अइनु उहँ जाइपरल’ कैक घुम्‍ठा
घुम्‍क अइठा त पैल्‍हक रहल ठाउँ बाहारल ओ सजिसजाउ पारल भेटैठा
तबदोस्र उ भूत्‍वा आपनसे धेर दुष्‍टदुष्‍ट सातठो भूत लेक अइठा। हुँक्र उ मनैयह लग्‍ठ। असिक उ मनैयक पाछक हालत पैल्‍हक हालतसे झन् खराब होजैठस।”
येशू बोल्टीरलह त मनैन्‍हक भीडमसे एकठो जन्‍नीमनैया कली “अप्‍नह जन्‍म देहुइया ओ दूध खवैया डाई आशिष पाइल जन्‍नीमनैया हुइटी।”
येशू कल “हो तर परमेश्‍वरक वचन सुन्‍क पालन करुइयन झन् आशिष पाइल मनै हुइट।”
भीडम मनै थपजैटीरलह। येशू कल “आजकाल्‍हिक मनै दुष्‍ट हुइट काकरकि हुँक्र अचम्‍मक चिन्‍ह ह्‍यार खोज्‍ठ। तर अगमवक्ता योनक चिन्‍ह  अगमवक्ता योनक चिन्‍ह यिहाँ चिन्‍हक मतलब जब बरानक मच्‍छी योनह लिलडर्लन ओ ऊ तीन दिनसम मच्‍छीक प्‍याटिम रल कहल हो। बाहेक हिँकन और कुछु चिन्‍ह नैदेजाई। मत्ती  मर्क 
योना निनवे सहरक मनैन्‍हक लाग चिन्‍ह रहलअस मै मनैयक छावा आजकाल्‍हिक मनैन्‍हक लाग चिन्‍ह हुइटुँ। योना 
परमेश्‍वर सारा मनैन्‍हक न्याय कर्ना दिन आइ त शेवा देशक महारानी ठह्र्‍याक आजकाल्‍हिक मनैन दोष लगैहीँ काकरकि उहाँ बरा दूर रहल और देशसे राजा सोलोमनक ज्ञानगुणक बात सुन अइलही। तर हेरो सोलोमनसे फे महान एक जन टुन्‍हकठे बाट।  राज   इति 
ओसहेँक मनैन्‍हक न्याय कर्ना दिनम निनवे सहरक मनै ठह्र्‍याक आजकाल्‍हिक मनैन दोष लगैहीँ काकरकि योना परमेश्‍वरक वचन प्रचार कर्ल त उ सहरक मनै आपनआपन पापी मन परिवर्तन कैक परमेश्‍वरकठे घुम्‍लह। तर हेरो योनसे फे महान एक जन अठे बाट।” योना 
“दिया बार्क कुई फे नुकाक नैढरट्‍ या भाँरले नैछ्‌वापट्। बेनसे भित्तर अउइयन्‍हक लाग अजरार ह्‍वाए कैक सामदानम ढैजिठा। मत्ती  मर्क  लूक 
टुँहार शरीरक दिया टुँहार आँख हो। यदि टुँहार आँख ठीक बा कलसे टुँहार सारा शरीर अजरार रही। तर यदि टुँहार आँख खराब बा कलसे टुँहार शरीर फे अन्‍धार रही
उहओर्से होसियार रहो टुन्‍हकम रहल अजरार अन्‍धार जिन ह्‍वाए
यदि टुन्‍हक जीवनक कौनो भाग फे अन्‍धार नैहोक पूरा अजरार बा कलसे दियक अजरार टुन्‍हकम चम्कलअस टुन्‍हक सारा जीवन चम्‍कनेबा।”
येशू बोल्क सेक्‍ल त एकठो फरिसी आपन घरम उहाँह खाए बलैलन। उहओर्से येशू हुँकहार घर जाक खाए बैठ्ल
उ फरिसी येशूह रीत अनुसार बिना हाँठ धुइल खाइट्‍ देख्क छक्‍क पर्ल
तब प्रभु हुँकहीन कल “टुह्र फरिसीहुँक्र भाँरावर्तन उप्रउप्र त मिस्‍ठो तर टुन्‍हक भित्तरजुन ल्‍वाभ ओ दुष्‍टता भरल रठा
टुह्र मूर्ख मनै टुन्‍हक शरीरक बाहिरी भाग बनुइया परमेश्‍वर जो टुन्‍हक भित्री भाग  भित्री भाग भित्री भाग कलक मन हो। बाइबलम मनह जब फे व्‍यक्तिक भित्तर रहल बात देखागैल् बा। फे बनैलह। हो कि नैहो
उहओर्से टुन्‍हक भित्री चिज दान देडारो त टुन्‍हक बाहिरी ओ भित्री सब भाग शुद्ध हुइनेबा
“टुह्र फरिसीन धिक्‍कार बा हुइना त टुह्र आपन जडीबुटीक डान्‍चे उब्‍जनीमसे फे दश भागक एक भाग भेटीक रूपम परमेश्‍वरह देठो तर औरजहन असल व्‍यवहार कर्ना ओ परमेश्‍वरह प्रेम कर्ना महत्‍वपूर्ण बातह भर बेवास्‍ता कर्ठो। यी सबसे महत्‍वपूर्ण काम करहीपरी तर वाकर सँगसँग दश भागक एक भाग परमेश्‍वरह भेटी देना काम फे मजा हो। लेवी 
“टुह्र फरिसीन धिक्‍कार बा टुह्र सभाघरम मुख्यमुख्य आसनम बैठ ओ बजारम मनै टुँहन अभिवादन करल चहठो
“टुँहन धिक्‍कार बा टुह्र त चिन्‍हीनैमिल्ना गर्‍याअस  चिन्‍हीनैमिल्ना गर्‍याअस येशूक समयम यहूदीहुँक्र गर्‍यम पत्‍थ्रक चिन्‍हा लगाइँट्‍ ताकि मनै उ ठाउँम मुवल मनैया गारल बा कैक जानँट्। ओसिक कर्ना महत्‍वपूर्ण काम रह काजेकलसे मनै मुर्दा मनैन्‍हक हारखोर या गर्‍या छुलसे हुँक्र संस्‍कारगत हिसाबले सात दिनसम अशुद्ध होजाइँट्। बाटो। मनै थाहाँ बिनपैल असिन देखिनैपर्ना गर्‍यम नेङ्ठ।”  येशू यिहाँ कहट कि जसहेँक चिन्‍हा नैलगाइल गर्‍यह बाहरसे हेर्लसे वाकर भित्तर रहल सरलागल चिजह जान नैसेक्‍जाइट्‍ ओसहेँक फरिसीन बाहरसे हेर्लसे हुँकन्‍हक मनम रहल खराब चिजह जान नैसेक्‍जाइट्। जसहेँक मनै चिन्‍हा नैलगाइल गर्‍यम टेक्‍टी नेङ्‌ग्‍ल कलसे हुँक्र संस्‍कारगत हिसाबले छुटीह्‍या हुइँट्‍ ओसहेँक मनै फरिसीन्‍हक शिक्षा ओ जीवनशैली अनुसार चल्‍लसे हुँक्र नैतिक हिसाबले अशुद्ध होजाइँट्
एकठो व्‍यवस्‍थक गुरु येशूह कलन “गुरुजी यी बातले त अप्‍न हमार समेत बेइज्‍जत करटी।”
येशू कल “टुह्र गुरुन धिक्‍कार बा टुह्र उठाइ नैसेक्‍ना धर्मकर्मक भर्‍वा मनैन बोकैठो तर अप्‍नभर उ भर्‍वा उठाइक लाग एकठो अङ्‌ग्रीले फे नैछुटो
“टुँहन धिक्‍कार बा काकरकि टुह्र अगमवक्तन्‍हक सम्‍झनम मजामजा गर्‍या  मजामजा गर्‍या मजामजा गर्‍या कलक हुँकन सम्‍मान करल अर्थम हुँकन्‍हक सम्‍झनम बनागैल स्‍मारक हो। बनैठो
हुँकन्‍हक हत्‍या करुइया टुन्‍हक्‍के पुर्खाओँ रलह। असिक टुन्‍हक कामले टुह्र आपन पुर्खन्‍हक करल काम स्‍वीकार कर्ठो कना बात स्‍पष्‍ट हुइठा काकरकि हुँक्र अगमवक्तन मुवैल टुह्रजुन हुँकन्‍हक गर्‍या बनैठो  येशू हुँकन्‍हक करल कामक मजामजा गर्‍या बनैलक कारण नाही तर हुँकन्‍हक नैकरल कामक आज्ञापालन नैकर्लक कारण हुँकन दोष लगाइटलह काकरकि हुँक्र गर्‍या बनाक अगमवक्तन्‍हक सम्‍मान कर्लक बहाना बनाइँट्‍ तर परमेश्‍वरक वचन अनुसार जीवन नैजियँट्
असिक परमेश्‍वर आपन बुद्धिले कल ‘मै हुँकन्‍हकठे अगमवक्तन ओ प्रेरित पठैबुँ तर हुँक्र आकुरजहन मुवैहीँ ओ आकुरजहन सँतैहीँ।’
उहओर्से पृथ्‍वीक सृष्‍टिसे आम्‍हीसम अगमवक्तन्‍हक हत्‍यक दोष आजकाल्‍हिक मनैन्‍हक कपारिम परहीन्
असिक हाबिलक हत्‍याठेसे लेक मन्दिर ओ बेदीक बीचम मुवागैल् जकरियासम्‍मक रगतक सब दोष आजकाल्‍हिक मनैन्‍हक कपारिम परहीन्। उत   इति 
“टुह्र गुरुन धिक्‍कार बा काकरकि ज्ञानक साँचा त टुह्र लैजारख्‍लो। टुह्र अपन्‍हे फे भित्तर नैगैलो ओ और जैना मनैन फे जाइ नैदेलो।”  येशूक कहल बात असिन हुइसेकी टुह्र परमेश्‍वरक वचनक ठीक अर्थ बङ्‌गाक अप्‍न फे परमेश्‍वरह नैचिह्‍न्‍टो ओ उहाँह चिह्‍न चहना मनैन फे चिह्‍न नैदेटो
येशू ओठेसे गैल त शास्‍त्रीहुँक्र ओ फरिसीहुँक्र कर्रसे विरोध कर्टी धेर प्रश्‍न पुछलग्‍ल
हुँक्र येशूह कुछु गल्‍ती बातम फँसैना दाउ ह्‍यारलग्‍ल
उहब्‍याला हजारौँ हजार मनै जम्मा हुइल। हुँक्र डाबिकडाबा करटलह। तब येशू पैल्‍ह आपन चेलन कल “फरिसीन्‍हक खमिरसे होसियार रहो अर्थात् हुँकन्‍हक कपटीपन टुँन्‍हकम जिन फैलदेओ। मत्ती  मर्क 
मनैन्‍हक मनक छोपगैल सब बात उघारजाई। गोप्‍यम रहल सब बात प्रकट कैजाई। मर्क  लूक 
ओसहेँक अन्‍धारम टुन्‍हक कहल बात दिनक अजरारम सुन्जाई। क्‍वाठम खुसखुसाइल बात घरक छतमसे प्रचार कैजाई।  उ ब्‍याला मनैन्‍हक घर छतवाला रलहन। हुँक्र आपनआपन घरक छतम रना बिसैना बात बट्‌वैना करँट्। घर लग्‍घलग्‍घ रलकओर्से हुँक्र गाउँभरीक मनैन जानकारी देह पर्लसे छतहमसे हाँक पारँट्‍ ओ और घरक मनैनसे बात बट्‌वाइ सेक्‍डारँट्। चुक्‍लीचुक्‍लक बात फे छतहमसे ओहीसेओहीसे खुसखुसाइट्‍खुसखुसाइट्‍ सक्‍कुओर फैलजाए
“सङ्‌घारीहुँक्र टुँहन मुवाइ खोजुइयनसे जिन डराओ। हुँक्र शरीरह केल मुवाइसेक्‍ठ तर उ बाहेक कुछु कराइ नैसेक्ट
केहीसे डराइपर्ठा कैक मै टुँहन कहटुँ टुँहन मुवाक नरकम फाँक सेक्‍ना अधिकार रहल परमेश्‍वरसे डराओ। हो उहाँसे डराओ
का दुइ पैँसम पाँचठो गिउँरा नैबिक्ट तर परमेश्‍वर एकठो गिउँरक फे वास्‍ता कर्ठ
टुन्‍हक त झन् वास्‍ता कैक टुन्‍हक एकएक भुत्‍ला समेत गनगैलबा। उहओर्से टुह्र जिन डराओ। बहुत गिउँरनसे फे टुह्र धेर मूल्‍यवान बाटो
“म्‍वारम विश्‍वास कैक मनैन्‍हक सामुन्‍नेम स्‍वीकार करुइयह मै मनैयक छावा फे परमेश्‍वरह सेवा कर्ना स्‍वर्गदूतन्‍हक सामुन्‍नेम स्‍वीकार करम
तर महीह स्‍वीकार नैकरुइयह मै फे परमेश्‍वरह सेवा कर्ना स्‍वर्गदूतन्‍हक सामुन्‍नेम स्‍वीकार नैकरम
मत्ती  मर्क  मै मनैयक छावक विरोधम बोलुइयह क्षमा देजाई। तर पवित्र आत्‍मक विरोधम बदनाम करुइयह कबु फे क्षमा नैदेजाई।  परमेश्‍वरक आत्‍मक विरोधम बदनाम कर्ना कलक मनै खुशीक खबर ओ येशू ख्रीष्‍टद्वारा अइना मुक्तिह इन्‍कार कर्ना हो। याकर एकठो उदाहरण लूका  हो जहाँ फरिसीहुँक्र येशू शैतानक शक्तिले भूतन निकर्ठ कल जब कि उहाँ वास्‍तवम परमेश्‍वरक आत्‍मक शक्तिले भूतन निक्राइँट्। ओ पवित्र आत्‍मा जो मनैन आपनआपन पापी मन घुमाइक लाग ओ हुँकन्‍हक आँख ख्‍वालक लाग सहायता कर्ठ ताकि हुँक्र खुशीक खबरक सत्‍य बात द्‍याखसेक्‍ठ। यदि हम्र उहाँक कामक विरोध कर्ठी कलसे हम्र उहाँह इन्‍कार कर्ठी ओ उहाँक करल काम स्‍वीकार कर नैसेक्‍जैना हिसाबले हम्र चल्‍ठी
“मनै टुँहन पकर्क दोष लगाइक लाग सभाघरम ओ शासक ओ अधिकारीन्‍हकठे लैजैहीँ त का बोल्ना हो कैक चिन्‍ता जिन करो। मत्ती  मर्क  लूक 
काकरकि उह ब्‍यालम का बोल्ना हो कैक पवित्र आत्‍मा टुँहन जनैहीँ।”
भीडमसे एकठो मनैया येशूह कलन “गुरुजी महीह अंशबन्दा देहक लाग म्‍वार दादुह कैदी।”
येशू कल “का मै टुन्‍हक अंशबन्दा कैदेहुइया न्यायाधीश हुइटुँ”
तब उहाँ हुँकन कल “होस करो ल्‍वाभलालचसे बचो काकरकि धनसम्‍पत्ति सस्‍ता रटिम जीवन खुशी होजैठा कना बात नैहो।”
तब उहाँ एकठो आहान कल “एकठो धनी मनैयक जग्गम प्रशस्‍त उब्‍जनी हुइलन
तब ऊ सोँच्‍ल ‘यी अनाज मै कहाँ ढरु ठाउँ नैहो। आब मै का करुँ
आब मै असिक करम छिटिछिटि सब बखारी बिग्राक बराबरा बनैम ओइहेँम सब अनाजपानी ढरम
तबदोस्र मै मनमन कहम “म्‍वारठे धेर वर्षसम खाइ पुग्‍ना सस्‍ता सम्‍पत्ति बा। आबठेसे मै सुखचैनम बैठम खैम पियम ओ मोजमजा करम।”’
“तर परमेश्‍वर ओहीह कल ‘टैँ मूर्ख आझु रात ट्‌वार प्राण जाई। तब ट्‌वार जम्‍मा करल सम्‍पत्ति के खाई’
“आपन लाग केल धनसम्‍पत्ति कुह्रेइना मनैन्‍हक गति अस्‍तै हुइठन। असिन मनैन परमेश्‍वर धनी नैमन्‍ट।”
तबदोस्र येशू चेलन कल “उहओर्से मै टुँहन कहटुँ आपन प्राणक लाग का खैम का पियम कैक ओ आपन शरीरक लाग का लगैम कैक चिन्‍ता जिन करो
जीवन खैना चिजसे ओ शरीर लगैना लुगासे बरा नैहो का
कौवन हेरो हुँक्र ना बुइट ना कट्‍नी कर्ट। हुँकन्हक डेह्री ना बखारी कुछु नैरटन। तर फे हुँकन परमेश्‍वर खवैठन। टुह्र त चिरैँचुरुङ्‌गनसे फे धेर मूल्‍यवान बाटो
टुन्‍हक चिन्‍तले उह काम फे नैहुइट्‍ कलसे और कौन काम हुई
“फूलक बारेम विचार करो ना हुँक्र ना त परिश्रम कर्ट ना लुगा बिन्‍ट तर मै टुँहन कहटुँ सोलोमन राजा ओत्रा धनी रटिरटि फे ऊ एकठो फूला बराबर फे सँप्रल नैरलह।  राज   इति 
आज रना ओ काल आगीम फाँकजैना घाँसह त परमेश्‍वर असिक सँप्रैठ कलसे उहाँ टुँहन झन् मजासे नैसँप्रैहीँ का खै टुन्‍हक विश्‍वास
का खैबी का पिबी कैक खोजी जिन करो ओ वाकर बारेम चिन्‍ता फे जिन करो
संसारभरिक अविश्‍वासीहुँक्र असिन चिजिक चिन्‍ता कर्ठ। यी सब चिज टुँहन चहठा कैक परमेश्‍वर बाबा जन्ठ
तर परमेश्‍वरक राज्‍यक खोजी करो यी सब चिज टुँहन देजाई
“टुह्र भेँरीन्‍हक छोटी बगालअस रलसे फे टुह्र जिन डराओ काकरकि परमेश्‍वर बाबा टुँहन आपन राज्‍य देहक लाग खुशी बाट
टुह्र आपन सम्‍पत्ति बेँच्‍क गरीबन देओ। ओसिक कर्बो त स्‍वर्गम रहल थैलीम टुन्‍हक धन जम्‍मा हुई। उ थैलीम फ्‍वाङ नैपरट्‍ ओ उहाँ ढैगिल् धन नाश नैहुइट्। चोरोन उ धन च्‍वार नैसेक्ट ओ उ धनम कीरा फे नैलग्‍ट
जहाँ टुन्‍हक धन रही उहँ टुन्‍हक मन फे रही
मत्ती  “काम करक लाग जब फे तयार रहहो ओ दिया बुट जिन देहहो।  ग्रीक भाषक स्रोतमसे यी पदक शाब्‍दिक अनुवाद टुह्र आपनआपन फाँर कस्‍लरहो ओ टुन्‍हक दिया बर्लराखो
टुह्र भ्‍वाज खाक अइना मालिकक् बट्‌या हेरुउइया नोकरअस होओ। उहाँ आक ड्वार ढकढकैटीकि टुह्र ड्वार उभकदेहहो
मालिक आक नोकरन जग्‍ल बैठल देखहीँ त मजा हुई। जाट्‌टीसे मै टुँहन कहटुँ उ मालिक तयार हुइहीँ ओ हुँकन् खाए बैठाक हुँकन्हक सेवा करहीँ
मालिक आधा रात या मुर्घी बस्‍ना जुन अइलसे फे हुँकन जग्ल रहल देखहीँ त झन् मजा हुई
तर यी बात जन्लरहो चोरोक अइना समय थाहाँ पैट त घरमुली चोरोह घरम पैँठ नैदेनेरलह
टुह्र फे जागा रहो। टुन्‍हक नैचिताइल समयम मै मनैयक छावा अइबुँ।”
तब पत्रुस येशूह कल “प्रभु यी आहान हमन केल कली कि और सबजहन फे कली”
प्रभु और आहानम कल “बुद्धिमान ओ विश्‍वासयोग्य कामदार के हो घरमुली ओहीह आपन घरक नोकरन्‍हक अगुवा बनैठ त ऊ और सबजन्‍हक लाग खानपानक व्‍यवस्‍था कर्ठ
मालिक घुम्‍क अइलसे हुँकहीन बुद्धिमान ओ विश्‍वासयोग्य हिसाबले काम करँट्‍ देखहीँ त हुँकहार लाग मजा हुहीन
मै जाट्‌टीसे टुँहन कहटुँ मालिक हुँकहीन आपन सक्‍कु धनसम्‍पत्तिक जिम्मा देहहीन्
तर ‘मालिक हाली नैअइहीँ’ कैक उ नोकर खैनापिना ओ मत्‍वार हुइहीँ ओ और नोकरन जथाभावी पिट्ना काम करहीँ कलसे
हुँकहार नैचिताइल दिन ओ समयम मालिक अइहीँ ओ हुँकहीन कर्रा दण्ड देहहीँ। हुँकहार दशा परमेश्‍वरम विश्‍वास नैकरुइयन्‍हकअस हुहीन्
“मालिकक् इच्‍छा जान्क फे तयार नैहुइना ओ करपर्ना काम नैकर्ना नोकरह मालिक कर्रा सजाय देह्‍हीँ
तर मालिकक् इच्‍छा थाहाँ बिनपैल सजाय पैना नोकर कम सजाय पाई। जेहीह धेर देगैल बा ओहीसे धेर माङ्जैठा। जेहीह धेर जिम्मा देगैल् बा ओहीसे धेर आशा कैजैठा।”
येशू आहानम कल “मै पृथ्वीम आगी  आगी बाइबलक धेर विद्वानहुँक्र विचार कर्ठ कि “आगी” पाप ओ अविश्‍वासम पर्ना परमेश्‍वरक दण्‍डह जनैठा जौन दण्‍ड मनैन्‍हक सटाहा येशू क्रूसम टङ्‌गावापाइलम सह्‍लह। बप्‍तिस्‍मा देहुइया यूहन्‍ना फे “आगीह” परमेश्‍वरक दण्‍डक अर्थम प्रयोग कैरख्‍ल लूका    । लगाए आरनु। यी आगी आघहेँ लागरहट्‍ त झन् मजा हुइनेरह
महीह एकठो भारी दुःखक बप्‍तिस्‍मा लेहपर्ना बा  ग्रीक भाषमसे यी पदक शाब्‍दिक अनुवाद “महीह एकठो बप्‍तिस्‍मा लिहपर्ना बा।” ओ उ बप्‍तिस्‍मा नैलेक महीह सुख नैहो। मर्क 
का मै पृथ्वीम मेलमिलाप कराए आरनु जसिन टुँहन लग्‍ठा नाही मै त बेमेल कराए आरनु
आबठेसे पाँचीठो सदस्‍य रहल एकठो घरम फे फूट हुहीन्। दुइ जन एकओँहर लगहीँ तीन जन एकओँहर लगहीँ
छावक ओ बाबक छाईक ओ डाईक सासूक ओ पटोइहेक बीचम फूट हुहीन्।” मीका 
तबदोस्र येशू मनैन कल “पच्छिउँओर बद्री उठट्‍ देख्टीकि टुह्र ‘पानी आई’ कठो ओ पानी अइठा
दक्षिणओरसे बयाल बहठा त टुह्र ‘गरम हुई’ कठो ओ गरम हुइठा
टुह्र कपटी पृथ्वी ओ आकाशक संकेत हेर्क ठीक अर्थ लगैठो तर आजकाल्‍हिक संकेत हेर्क काजे ठीक अर्थ नैलगैटो
“ठीक बात का हो कैक टुह्र काजे अपन्‍हे निर्णय नैकर्टो
उदाहरणक लाग आपन विरोधीनसे न्यायाधीशकठे जाइलग्बो त डगरिएम मेलमिलाप कर्ना कोसिस कैडारो नकि त ऊ टुँहीन न्यायाधीशकठे लैजैहीँ। न्यायाधीश सिपाहीक जिम्मा लगैहीँ ओ सिपाही टुँहीन झ्यालखानम डारदेहीँ
मै टुँहीन कहटुँ जरिमानक एकएक पैँसा नैतिरटसम टुँ छुट्‌कारा नैपैनेहुइटो।”
उहब्‍याला कुईकुई येशूह कल “यरूशलेमक मन्दिरम बलि चह्राइबेर पिलातस गालीलसे आइल मनैन्‍हक हत्‍या कैक हुँकन्‍हक रगत बलि चह्राइल पशन्‍हक रगतम मिलादेल।”  पिलातस अपन्‍हे गालीलसे आइल मनैन्‍हक हत्‍या नैकर्ल तर हत्‍या कर लगैल। मन्‍दिरम पश बलि चह्राइअस हुँकन्‍हक हत्‍या हुइलन ओ हुँकन्‍हक रगत पशन्‍हक रगतम मिलगैलन
येशू हुँकन कल “ओसिक हत्‍या हुइल् गालीलीहुँक्र का और गालीलीनसे धेर पापी रलहअस टुँहन लग्‍ठा
ओसिन नैहो यदि टुह्र आपनआपन पापी मन परिवर्तन कैक परमेश्‍वरकठे नैघुम्बो त टुह्र फे ओसहेँक नाश हुइबो
सिलोआम कना ठाउँम रहल धरहरा ढलल् त यरूशलेमक अठार जन मनै मुलह। का हुँक्र यरूशलेमक और मनैनसे धेर पापी रलहअस टुँहन लग्‍ठा
ओसिन नैहो आपनआपन पापी मन परिवर्तन कैक परमेश्‍वरकठे नैघुम्बो त टुह्र फे ओसहेँक नाश हुइबो।”
तब येशू एकठो आहान कल “एकठो मनैयक अङ्‌गूरबारीम अञ्‍जीरक रुख्वा रलहन। फारा फर्ना दिनम फारा फरल कि कैक उ मनैया ब्‍यालाब्‍यालाम ह्‍यार जाइँट्‍ तर कबु फे फारा नैद्‍याखँट्
आखिरम ऊ आपन काम करुइयन कल ‘फारा लग्‍ठा कि कैक मै तीन वर्षसम अश्‍या लग्‍नु तर एकठो फे फारा नैलागल। यी रूख्‍वह काजे जग्गा अग्वाट देना यहीह ढलादेओ।’
“तर नोकर आपन किसनोह कहल ‘हजुर आम्‍ही एक वर्षसम अश्‍या लागी। याकर आञ्‍जरपाञ्‍जर कोर्क मै मल डारदेहम्
अइना साल फरी त फरजाई नैफरी त ढलादेबी।’”
एक बिसैना दिनम येशू सभाघरम सिखाइटलह
स्‍वाझक ठह्र्‍याई नैसेक्‍ना एकठो जन्‍नीमनैया उहँ रलही। भूत्‍वा लाग्‍क कुब्‍र्‍यार हुइलक हुँकहार अठार वर्ष होरलहीन्
येशू उ जन्‍नीमनैयह देख्ल त हुँकहीन आघ बलाक कल “दिदी आबहेँ टुँ यी र्‍वागमसे चोखाजैबो।”
तब येशू हुँकाहारम हाँठ ढर्टीकि ऊ स्‍वाझक ठह्र्‍यागैली ओ परमेश्‍वरक प्रशंसा करलग्‍ली
उ जन्‍नीमनैयह बिसैना दिनम चोखाइल देख्क सभाघरक शासक रिसैल ओ मनैन कल “हप्‍ता दिनम काम कर्ना त छछ दिन पलिबा। उ दिनम आक चोखाओ ना। बिसैना दिनम काजे चोखाए अइठो” प्रस  व्‍य 
प्रभु हुँकहीन जवाफ देल “कपटीहुँक्र बिसैना दिनम टुह्र गोरुबच्‍छुन या गधह छोर्क पानी पियाए नैलैजैटो का
यी फे टुन्‍हकअस अब्राहामक सन्‍तान हुइटी। शैतानक बन्धनम पर्लक हिँकहार अठार वर्ष होरलहीन। का बिसैना दिन कैक हिँकहीन शैतानक बन्‍धनमसे छुट्‌कारा नैदेना”
येशूक जवाफ सुन्‍क विरोधीहुँक्र शर्मम पर्ल। और मनैजुन उहाँक करल अचम्‍मक काम देख्क खुशी हुइल
तब येशू कल “परमेश्‍वरक राज्‍य का असक बा मै याकर तुलना केहीसे करुँ
यी त राईक एकठो बीयाअसक बा। मानिले कौनो मनैया बारीम बीया बुइल्। बीया जामल ओ बरानक झङ्ल्यार हुइल्।  बरानक झङ्ल्यार हुइल् शाब्‍दिक रूपम ग्रीक भाषक स्रोतम उ बीया रूख्‍वा हुइल् बात लिखल बा। ओसिन रलसे फे यी सम्‍भवत  मिटरसे धेर ढ्‍याङ नैरह। ओइहेँम चिरैँचुरुङ्‌गन ठाँट लगैल।”
येशू फेदोस्र कल “परमेश्‍वरक राज्‍य का असक बा
यी त पीठा फुलैना खमिरअस हो। एकठो जन्‍नीमनैया धेर पीठम डान्‍चे खमिर मिलाक सन्ली त रोटी पकैनासे आघ यी चिजले सक्‍कु पीठा फुलल्।”  यहूदी संस्‍कृतिम हुँक्र रोटी पकाइबेर खमिर प्रयोग करँट्। उ चिज पीठम मिलाजाए तब पीठह फुलादेह। रोटी पकैनासे आघ पीठा फुल्‍क पैल्‍हकसे दोबर होजाए। पीठा फुल्‍लसे केल रोटी पकाजाए
येशू यरूशलेम जाइबेर आसपासक गाउँ ओ सहरम पैँठ्‍टी परमेश्‍वरक वचन सिखैटी गैल
तब एकठो मनैया उहाँह पुछल् “प्रभु का मुक्ति पउइयन डान्चे केल बाट”
येशू जवाफ देल
“साँक्‍कीर ड्‍वारीओर्से भित्तर जैना धेर कोसिस करो काकरकि धेर जन जाइ खोजहीँ तर नैसेकहीँ
जब राज्‍यक मालिक ड्वार लगाइ सुरु करहीँ तब टुह्र ‘ड्वार उभकदी हजुर’ कटी बाहरसे ड्वार ढकढकैलसे फे ऊ कहीँ ‘टुह्र के हुइटो कहाँसे अइलो मै टुँहन नैचिह्‍न्‍टुँ।’
“टुह्र कबो ‘हम्र अप्‍नकसँग खानपिन कर्लही। हमार गाउँघरम अप्‍न परमेश्‍वरक वचन सिखैलही।’
“ऊ जवाफ देहहीँ ‘टुह्र के हुइटो मै टुँहन नैचिह्‍न्‍टुँ। टुह्र दुष्‍ट काम करुइयन यिहाँसे जाओ’ भज 
“तब टुह्र अब्राहाम इसहाक याकूब ओ सब अगमवक्तन परमेश्‍वरक राज्‍यम देख्बो तर टुह्र अपन्‍हेजुन बाहर लब्डाजैबो त दाँत किटकिटैटी रुवाबासी कर्बो। मत्ती   मत्ती 
मनै पूरुब पश्‍छिउँ उत्तर दक्खिन चारिओर्से अइहीँ ओ परमेश्‍वरक राज्‍यम सँगसँग खाए बैठहीँ
मत्ती   मर्क  आब सबसे टर्का दर्जम रहुइयन पाछ सबसे बरा दर्जा पैहीँ। ओ आब सबसे बरा दर्जम रहुइयन पाछ सबसे टर्का दर्जा पैहीँ।”  ग्रीक भाषक स्रोतमसे शाब्‍दिक अनुवाद “पाछ रहुइयन आघ हुइहीँ ओ आघ रहुइयन पाछ हुइहीँ।”
तबहेँ फरिसी समूहक कुछ मनै अइल ओ येशूह कल “अप्‍न यिहाँसे अन्‍त चलजाई काकरकि शासक हेरोद अप्‍नक हत्‍या कर्ना दाउ ह्‍यारट।”
येशू हुँकन कल “जाओ उ धूर्त मनैयह कैदेओ  ग्रीक भाषक स्रोतमसे शाब्‍दिक अनुवाद “जाक उ गिद्रह कैदेओ।” उ समयम मनै गिदारन धूर्त जनावर मानँट्। ‘आज ओ काल मै भूत निक्रैना ओ मनैन चोखैना काम कर्टीरहम तीसर दिनम मै म्‍वार उद्देश्‍य पूरा करम।’
तर फे मै आज काल ओ परौँ यात्रहम रहम। म्‍वार हत्‍या यिहाँ नैहुई काजेकलसे अगमवक्तन्‍हक हत्‍या यरूशलेम बाहेक अन्‍त कहोँ नैहुइटन।”
ओ येशू कल “यरूशलेम सहरक मनै परमेश्‍वरक पठाइल अगमवक्तन पत्थ्रले मार्क मुवादेहुइया टुह्र हुइटो। मुर्घिन्या चिङ्‌नीन छ्वापअस मै घरीघरी टुँहन जम्‍मा कैक सुरक्षा देह चहनु तर टुह्र नैमन्‍लो
उहओर्से हेरो परमेश्‍वर टुन्‍हक सहर छोर्क चलजैहीँ।  परमेश्‍वर हुँकन छोरदेहुइया रलह काकरकि हुँक्र परमेश्‍वरक पठाइल मुक्ति देहुइया येशूह स्‍वीकार नैकर्लरलह। याकर नतिजा ई सं  म रोमी सेनाद्वारा यरूशलेम सहर ओ मन्‍दिर ध्‍वस्‍त हुउइयारह। मै टुँहन कहटुँ टुह्र ‘परमप्रभुक नाउँम आइल मनैयक प्रशंसा ह्‍वाए’ कैक नैकहट्‍सम टुह्र महीह फेदोस्र नैदेख्‍नेहुइटो।” भज  यर 
एक बिसैना दिनम येशू एकठो अगुवा फरिसीक घर खाना खाए गैल। फरिसीहुँक्र उहाँक गल्‍ती पकर्ना दाउम रलह
उहब्‍याला येशूक सामुन्‍नेम हाँठग्‍वारा सुवाइल एकठो मनैया देखपरल
येशू फरिसीन ओ गुरुन पुछ्‌ल “बिसैना दिनम मनैन चोखैना ठीक हो कि नाहीँ”
तर हुँक्र कुछु जवाफ नैदेल। येशू उ बेरम्मेह छुल ओ चोखाक पठैल
तबदोस्र येशू हुँकन कल “बिसैना दिनम टुन्‍हक लर्कापर्का या गोरुबच्‍छु कुवँम पर्टीकि टुह्र नैझिँक्‍टो का” मत्ती 
तब हुँक्र कुछु फे जवाफ देह नैसेक्‍ल
फरिसीक घर खाना खाए आइल पौह्नन् मुख्यमुख्य ठाउँ र्‍वाजल देख्क येशू एकठो आहान कल
“केक्रो भ्‍वाजभत्‍यारम खाए जैबो त बर मनैन्‍हक बैस्‍ना ठाउँम जिन बैठहो काकरकि निउँता पाइल टुँहनसे बर मनै फे आइसेक्‍ठ। हितो 
बरा मनैया अइहीँ त न्युता पठुइया कह्‍हीँ ‘यिहाँह बैठदेओ।’ तब टुँहीन सबजन्‍हक छ्‌वारल ठाउँम जाक बैठपरी। असिक टुँ शर्मम पर्बो
भ्‍वाजभत्‍यारम जैबो त बेनसे पाछ बैठहो। निउँता पठुइया टुँहीन देखहीँ त ‘मुख्य ठाउँम आओ’ कैक बलैहीँ। तब सबजन्‍हक आघ टुँहार बरा इज्‍जत हुई
महान हुइखोजुइया छुटी हुई छुटी हुइखोजुइया महान हुई।” मत्ती  लूक 
येशू खाना खाए बलुइया फरिसीह कल “खैनापिना दिनम आपन सङ्‌घर्‍यन दादुभैयन इष्‍टमित्र ओ धनीधनी छिमेकीन केल जिन बलाओ  ग्रीक भाषक स्रोतमसे शाब्‍दिक अनुवाद “खैनापिना दिनम आपन सङ्‌घर्‍यन आपन दादुभैयन आपन इष्‍टमित्र या आपन धनीधनी छिमेकीन केल जिन बलाओ।” काकरकि हुँक्र फे टुँहीन बलैठ ओ टुँहार गुण घुमादेठ
बेनसे खैनापिना दिनम गरीब लुल नाङ्‌गर ओ आँख नैदेख्‍ना मनैन बलाओ
टुँ असिक गुण घुमाई नैसेकुइयन बलाओ त टुँ आशिष पैबो। ओ जब ठीक जीवन जिउइयन मुवलमसे फेदोस्र जिजहीँ तब परमेश्‍वर टुँहीन इनाम देहहीँ।”
येशूक बात सुन्‍क सँग खाइ बैठल मनैया कहल “परमेश्‍वरक राज्‍यम खाइ पउइयन आशिष पाइल मनै हुइट।”
येशू कल “एकठो मनैया बरा भ्‍वाजभत्‍यार लगाक धेर जहन निउँता देल
खैना ब्‍याला हुइल् त मालिक आपन नोकरह निउँता देहेल मनैन ‘खैना ब्‍याला हुइल्’ कैक फेदोस्र बलाए पठैल
“तर निउँता पउइयन सक्‍कुजन बहाना बनैल। एकठो मनैया कहल ‘मै भक्‍खर एकठो जग्गा किनरख्‍नु महीह जसिक हुइलसे फे उ जग्गा ह्‍यार जाइपर्ना बा। माफ करी मै नैआइसेकम।’
“द्वासर मनैया कहल ‘मै भक्‍खर पाँच हर गोरु किनरख्‍नु महीह आबहेँ हुँकन जोत्‍क जाँच करपर्ना बा। माफ करी मै नैआइसेकम।’
“और मनैया कहल ‘मै भक्‍खर भ्‍वाज कैरख्‍नु उहओर्से मै आइनैसेकम।’
“तबदोस्र नोकर घुम्‍क गैल् ओ सब बात मालिकह सुनाइल। यी सुन्‍क मालिक रिसैल ओ कल ‘सहरक गल्‍लीगल्‍लीम झट्‌ट जाओ ओ गरीब लुल नाङ्‌गर ओ आँख नैदेख्‍ना मनैन बलाक ल्यानो।’
“बलैना काम सेक्‍क नोकर मालिकह कहल ‘अप्‍नक कहलअस सबजहन बलाक अन्‍नु तर आम्‍ही खाली ठाउँ पलबा।’
“तब मालिक नोकरह कल ‘राजमार्ग ओ और डगर जहाँसम जाई उहँसम जाओ ओ यी बरा भ्‍वाजभत्‍यारम आइक लाग मनैन कर लगाओ। हुँक्र अइहीँ त म्‍वार घर भरिभराउ हुई।’
मै टुँहन कहटुँ पैल्‍ह निउँता पउइयनमध्‍येम यी भ्‍वाजभत्‍यारम नैआइक लाग बहाना बनुइयन कुई फे यी भ्‍वाजभत्‍यारक परिकार चिख नैपाई।”
एक दिन धेर मनै येशूक पाछपाछ जाइटलह। येशू हुँकन्‍हकओर घुम्‍क कल
“यदि टुह्र म्‍वार पाछ लाग चहठो कलसे टुह्र आपन डाईबाबा गोसिन्या छाईछावा दादुभैया दिदीबहिन्या ओ अपन्‍हेहसे धेर महीह प्रेम करपर्ठा। अत्रा नैकर्ना मनै म्‍वार चेला हुइही नैसेक्ट। मत्ती 
मत्ती   मर्क  लूक  जौन मनैया आपन क्रूस बोक्‍क म्‍वार पाछ नैलागट्‍ ऊ म्‍वार चेला हुइही नैस्‍याकट्।  सम्‍भवत यी पदक अर्थ हो यदि मनै म्‍वारम विश्‍वास कर्लक कारण शरम मान या मुनासमनक दुःख सहना फे इच्‍छुक नैहुइट कलसे हुँक्र म्‍वार चेला हुइही नैसेक्ट
“यदि कुई धरहरा  धरहरा धरहरा भारीढ्‍याङ दरवार हो ओ यी बनाइक लाग बहुत खर्च लग्‍ठा। बनाइ चाहल कलसे आपनठे रहल पैँसले पुगी कि नाहीँ कैक आघहेँ हिसाब नैकरट्‍ का
नकि त जग बैठाक काम ओराइ नैस्याकल् कलसे मनै ओहीह हिस्‍यैटी कह्‍हीँ
‘यी मनैया धरहरा बनाइ सुरु करल बनैटीबनैटी पैँसा ओरागैलस ओत्रहम छोरदेहल।’
“अथवा कौन राजा आपन दश हजार सेना और राजक बीस हजार सेनन् हराइसेक्‍ठ कि नाहीँ कैक पैल्‍हहेँ सोचविचार बिना कर्ल और राजसे लडाइँ कर जैहीँ
यदि जित नैसेक्‍नाअस लग्‍लसे और राजक सेना बरा दूर पलरहल ब्‍यालम ऊ मेलमिलाप करक लाग आपन मनैन पठाडरहीँ
असहेँक टुह्र पैल्‍हहेँ सोचविचार करपर्ठा कि टुह्र आपन सब चिज छ्‌वार नैसेक्‍टो कलसे म्‍वार चेला हुइही नैसेक्‍टो।  चेलावँ आपन सब चिज औरजहन देडरहीँ ताकि हुँक्र गरीब हुहीँ कना येशूक चाहना नैहुइटन। बेनसे हुँकन्‍हक मुख्‍य प्राथमिकता परमेश्‍वर ओ उहाँक इच्‍छा हुइपर्ठा कना उहाँक चाहना हुइटन मत्ती  ताकि यदि हुँकन्‍हक जीवनम परमेश्‍वरक इच्‍छा जो हुइटन कलसे हुँक्र सब चिज त्‍याग कर तयार हुइठ। और शब्‍दम कना हो कलसे हम्र अपन्‍हे ओ हमारठे रहल सब चिज परमेश्‍वरक अधीनम रहपर्ठा। लूका     फिलिप्‍पी  हेरी
“हुइना त न्वान एकदम मजा वस्‍तु हो तर न्‍वानक स्‍वाद हेराइल कलसे ओहीह फेदोस्र नोनार बनाइ नैसेक्‍जाइट्
स्‍वाद नैरहल न्वानक त माटीक या मलक लाग मजा नैहो।  उ समयम जग्‍गह खेतियोग्यक रूपम ताजा बनैलरहक लाग कबुकाल माटीम या मलम न्‍वान मिलाजाए। मनै ओहीह फाँकदेठ। ज्‍याकर सुन्‍ना कान बा यी बात उह बुझी।”
सक्‍कु कर उठुइयन ओ और पापीहुँक्र येशूक शिक्षा सुन अइल। लूक 
तर फरिसीहुँक्र ओ शास्‍त्रीहुँक्र “यी मनैया त पापीनसे सङ्‌गत कर्ठ ओ हुँकन्हक सँगसँग खैठ” कैक गनगनाइ लग्‍ल
तब येशू हुँकन यी आहान कल
“मानली टुह्रमध्‍ये एक जन्‍हक सयठो भेँरी बाट। चह्राए लैगैलम यदि एकठो हेरागैल् कलसे उ चह्रुइया का करहीँ ऊ उनान्सयठो भेँरीन चह्रनम छोर्क एकठो हेराइल भेँरोह नैभेटाइट्सम वाकर खोजी नैकरहीँ का
भेँटैहीँ कलसे ऊ खुशी हुइटी ओहीह आपन कन्‍धेम ढैक घर अनहीँ
तबदोस्र ऊ आपन सङ्‌घरेन ओ छिमेकीन बलाक असिक कह्‍हीँ ‘मै आपन हेराइल भेँर्‍वा भेटाडर्नु उहओर्से आओ आब हम्र खुशी मनाई।’
मै टुँहन कहटुँ ओसहेँक ठीक जीवन जिउइया उनान्सयठो रलकम स्‍वर्गम आनन्‍द मनाजैठा। तर स्‍वर्गम ओहीसे धेर आनन्‍द तब मनाजैठा जब एकठो पापी मनैया आपन पापी मन परिवर्तन कैक परमेश्‍वरकठे घुम्‍ठा
“मानली एकठो जन्‍नीमनैयकठे दशठो चाँदीक रूप्यमसे एकठो हेरागैलिन। नैभेटाइट्सम दिया बार्क कोनीकाटर बहर्नीले बाहारबाहार नैखोजहीँ का
भेँटैलसे ऊ आपन गोहीन् ओ छरछिमेकीन बलाक कहहीँ ‘मै आपन हेराइल रूप्‍या भेटाडर्नु आओ हम्र खुशी मनाई।’
ओसहेँक जब एकठो पापी मनैया आपन पापी मन परिवर्तन कैक परमेश्‍वरकठे घुम्‍ठा तब स्‍वर्गदूतन्‍हक सामुन्‍नेम धेर आनन्‍द हुइठा।”
येशू कल “एकठो मनैयक दुइ भाइ छावन रलहन
छोट्‌की छावा आपन बाबह कहल ‘बाबा महीह म्‍वार भाग अंश देओ।’ तब बाबा आपन सम्‍पत्ति दुनु छावन बाँट्देल
“छोट्‌की छावा टनिक्‍क दिनम आपन भाग सम्‍पत्ति बेँच्‍क बरादूरीक देशम चलगैल् ओ मोजमजाम छाडा जीवन जिटी आपन सब सम्‍पत्ति उराडारल
जब वाकर सब पैँसा ओरैलस तब उ देशम भारी अनिकाल परल। तब ओहीह भुँख्‍ल रहपर्लस
तबदोस्र उ मनैया काम खोज्‍टी उ ठाउँक एकठो मनैयकठे पुगल त ऊ ओहीह सुवर चह्रैना  ग्रीक भाषक स्रोतमसे शाब्‍दिक अनुवाद “ऊ ओहीह खेत्‍वम सुरिन खवाइ पठाइल।” काम देलस
ऊ भुँखकमार रह नैस्याक लागल त सुरिन्‍हक खुडा खाक हुइलसे फे प्याट भराइ चाहल। कुई फे ओहीह खाइक लाग नैदेहस
“पाछ वाकर अक्‍किल अइलस त ऊ मनम स्‍वाँचल् ‘म्‍वार बाबक घरम नोकरचाकरहुँक्र सस्‍ताक खैठ उहफे उबरजैठन। मै जुन यिहाँ भुँखकमार मुवमुव करटुँ
आब मै घर जाक आपन बाबह कहम “बाबा मै परमेश्‍वर ओ टुँहार नजरम पाप कैरख्‍नु
मै त टुँहार छावा कैजिना लायक फे नैहुइटुँ। तर महीह दया कैक आपन घरम एकठो नोकरक रूपम ढरो।”’
तबदोस्र ऊ उठल ओ घरओर लागल
“ऊ घर पुग्ल नैरह त वाकर बाबा दूरहसे आपन छावह आइट्‍ देख्डर्ल। देख्टीकि हुँकहीन दया लग्‍लन। ऊ दगुर्टी गैल ओ ओहीह उँक्‍वारभर पकर्क चुम्‍ल
“तब छावा कलन ‘बाबा मै परमेश्‍वर ओ टुँहार नजरम पाप कैरख्‍नु। मै त टुँहार छावा कैजिना लायक फे नैहुइटुँ।’
“तर वाकर बाबा आपन नोकरन् कल ‘झट्‌ट सबसे मजा लुगा ल्यान्क यहीह लगादेओ मुन्द्री ओ चप्‍पल फे घलादेओ
सबसे ठूल नट्‌वा मारो ओ मजा खानपिन बनाओ। आज हम्र खुशी मनाई
काकरकि यी म्‍वार छावा मुरलहा जिक आरहल हेरारलहा भेटगिरहल।’ तब हुँक्र खुशीयाली मनाइ लग्‍ल
“उ ब्‍याला बर्का छावा खेत्‍वम रह। जब ऊ काममसे घरक लग्‍घ आइल् त घरम नाचगान करँट्‍ सुनल्
तब ऊ एकठो नोकरह बलाक पुछल् ‘यिहाँ का करट’
नोकर कहल ‘अप्‍नक भैया आरल। अप्‍नक बाबा सबसे ठूल नट्‌वा मार लगैल। अप्‍नक भैया मजहे अइलकओर्से यी खुशीयाली मनैलक हो।’
“यी सुन्‍क बर्का छावा रिसाइल ओ घरम जाइ नैमानल्। तब बाबा अङ्‌नम जाक ओहीह बिन्‍ती कर्ल
ऊ आपन बाबह कहल ‘अत्रा वर्षसम मै टुँहार नोकरअस होक काम कर्नु। कबु फे टुँहार एक वचन नैफक्‍नु। तर मै आपन सङ्‌घरेनसे रमाइलो करक लाग महीह एकठो छेग्रीक पठ्‌रू फे नैदेलो
यी टुँहार धनसम्‍पत्ति रण्डीबाजीम उरुइया छावा आइल त अत्रा ठूल नट्‌वा मर्लो।’
“बाबा कल ‘हेर छावा टैँ त सड्‌डभर म्‍वारसँग पलबाट्‍या। म्‍वार सारा सम्‍पत्ति ट्‌वारऽ हो
हम्र खुशी ओ आनन्‍द मनाइ पर्ठा काकरकि यी ट्‌वार भैया मुरलहा जिक आरहल हेरारलहा भेटगिरहल।’”
तब येशू आपन चेलन फे आहान कल “एकठो धनी मनैयक धनसम्‍पत्तिक हिसाबकिताब ढरुइया एकठो मुख्‍य कामदार रलहन। ओहीह मालिकक् धनसम्‍पत्ति उरैलक दोष लग्‍लस
धनी मनैया उ कामदारह बलाक पुछ्‌ल ‘टैँ त म्‍वार सम्‍पत्तिम मनपरी करट्‍या कैक गाँइयगुँइय हल्‍ला सुनमिल्ठा। महीह सब हिसाबकिताब बुझा ओ आबठेसे टैँ यी काममसे हट्।’
“उ कामदार मनमन विचार करल ‘आब मै का करुँ महीह यिहाँसे हटुइय हुइल। हर जोत्क खैना म्‍वार जंग्र नैहो भीख मङ्‌ग्‍ना महीह लाज लग्‍ठा
एकठो जुक्ति मै जन्‍नु। मनैनसे मजा सम्‍बन्‍ध बनारखम त यिहाँसे खेड्वापाडर्लसे फे हुँक्र आपन घरम महीह स्‍वागत कैडरहीँ।’
“तबदोस्र उ कामदार मालिकक् हरेक ऋणीन् बलाइल ओ हिसाब माङ्‌गल। ऊ एकठो ऋणीह पुछल् ‘टुँ मालिकक् कठ्‌याक ऋण लेरख्‍लो’
“ऊ कहल ‘तीन हजार लिटर जैतूनिक त्‍याल।’
“कामदार कहल ‘आपन तमसुक लेओ ओ बैठ्‍क झट्‌ट पन्ध्र सय लिटर केल लिखो।’  उ कामदार असिक फे कहल हुइसेक्‍ठा पुरान तमसुक चिँठ्क पन्ध्र सय लिटरक लौव तमसुक झट्‌ट बनाओ या पुरान तमसुकम तीन हजारह मेटाक पन्‍ध्र सय झट्‌ट लिखो
“ऊ द्वासर ऋणीह पुछल् ‘टुँ कठ्‌याक ऋण लेरख्‍लो’
“ऊ कहल ‘तीन सय पचास क्‍वीन्‍टल गोहूँ।’
“कामदार कहल ‘आपन तमसुक लेओ ओ तीन सय क्‍वीन्‍टल केल लिखो।’
“मालिक यी बात थाहाँ पैल त चलाक तरिकाले काम कर्लकओर्से  हुइना त मालिक आपन कामदार बेइमान हुइलकम खुशी नैरलह तर फे हुँकहार कामदार आपन जातसे बिग्रल अवस्‍थह एकदम मजा अवस्‍थम परिवर्तन कैराखल कैक ऊ थाहाँ पैल। धनी मनैया उपकार कैक आपन ऋणीन्‍हक ऋण घटादेलकम ऋणीहुँक्र हुँकहीन धन्यवाद देहलहुहीँ ओ हुँकहार प्रशंसा करलहुहीँ उहओर्से मालिक आपन कामदारह उ काम कर्लकम खुलेआम दण्‍ड देना मुस्‍किल या असम्‍भव हुइलहुहीन। ऊ आपन बेइमान कामदारक प्रशंसा कर्ल।” तब येशू कल “परमेश्‍वरम विश्‍वास नैकर्ना मनै परमेश्‍वरक् बुद्धि पाइल मनैनसे धेर चलाक बाट काकरकि हुँक्र आपन भलाइक लाग और मनैन कसिक फाइदा पुगाइ सेक्‍जैठा कना बात जानरख्‍ल
उहओर्से संसारक धनसम्‍पत्तिले औरजन्‍हक उपकार कैक सम्‍बन्‍ध बह्राओ त टुन्‍हक सम्‍पत्तिक काम ओरागैलसे फे हुँक्र  हुँक्र हुँक्र कलक के हुइट कना बात ग्रीक भाषक स्रोतम स्‍पष्‍ट नैहो। धेर बाइबल विद्वानहुँकन्‍हक विचारम हुँक्र कलक उपकार कैक सम्‍बन्‍ध बह्रागैल् मनै हुइट। और विद्वानहुँकन्‍हक विचारम हुँक्र परमेश्‍वरह जनैना यहूदी कहाइ हो। कुईकुई विद्वानहुँकन्‍हक विचारम हुँक्र कलक स्‍वर्गदूतन हुइट। टुँहन स्‍वर्गक घरम स्‍वागत करहीँ
“छुटी बातम विश्‍वासयोग्य रहुइया बर बातम फे विश्‍वासयोग्य रठा। छुटी बातम बेइमान रहुइया बर बातम फे बेइमान रठा
यदि यी संसारक धनसम्‍पत्तिम टुह्र विश्‍वासयोग्य नैहुइटो कलसे स्‍वर्गक धनम टुँहन कसिक विश्‍वास कर्ना
यदि टुँहन जिम्‍मा देगैल् परमेश्‍वरक धनसम्‍पत्तिम विश्‍वासयोग्य नैहुइटो कलसे टुह्र पाइपर्ना स्‍वर्गक धनक जिम्‍मा टुँहन के दी
कौनो नोकर फे एक्‍क समयम दुइठो मालिकन्‍हक सेवा कर नैस्याकट्। ऊ एकजहन हेल्‍हा करी एकजहन प्रेम करी कि जुन एक जन्‍हक कहल मानी एक जन्‍हक मतलब नैकरी। टुह्र फे परमेश्‍वर ओ धनक सेवा कर नैसेक्‍नेहुइटो।” मत्ती 
यी बात सुन्‍क धनक लोभी फरिसीहुँक्र उहाँह हँस्‍ल
तब येशू हुँकन कल “टुह्र मनैन्‍हक आघ त अपन्‍हेह ठीक जीवन जिलक देखैठो तर टुन्‍हक मन कत्रा दुष्‍ट बा कना बात परमेश्‍वर जन्ठ। काकरकि जौन बात मनैन्‍हक बीचम आदरयोग्यक मानगैलबा उ परमेश्‍वरक आघ रद्दी बा
“बप्‍तिस्मा देहुइया यूहन्‍ना प्रचार सुरु कर्नासे आघ मोशक देहल ब्‍यवस्था ओ अगमवक्तन्‍हक बात चल्‍तीआइल रह। तर आब परमेश्‍वरक राज्‍यक बारेम खुशीक खबर प्रचार कैजैटीबा धेर मनै उहाँक राज्‍यम जोरसे भित्तर जैटीबाट। मत्ती 
तर परमेश्‍वरक व्‍यवस्‍थमसे एकठो विन्‍दु हेरैनासे त स्‍वर्ग ओ पृथ्‍वी बित्‍क जैना सजिलो बात हो। मत्ती 
“जे आपन गोसिन्यह छोर्क औरजहनसे भ्‍वाज कर्ठा ऊ व्‍यभिचार कर्ठा ओ जे छ्‌वारल गोसिन्यह भ्‍वाज कर्ठा ऊ फे व्‍यभिचार कर्ठा।” मत्ती   कोर 
येशू कल “एकठो धनी मनैया रह। ऊ महङमहङ झुल्‍वा घाल ओ सड्‍ड ऐसआरामक जीवन बिताए
लाजरस नाउँक एकठो गरीब मनैया फे रह। वाकर जीउभर खाटीखाटी केल रलहस। धनी मनैयक गेटठे ओहीह बैठादेहस
धनी मनैयक अँराइल टुक्रिटुक्रा खाइ पाडर्ठुं कि कैक आश लग्‍लरह। कुक्‍कुर फे आक वाकर खाटी चाटदेहस
“उ गरीब लाजरस मुवल् त स्‍वर्गदूत ओहीह अब्राहामकठे  ग्रीक भाषक स्रोतमसे शाब्‍दिक अनुवाद “ऊ अब्राहामक क्‍वारम बैठागिल्।” यी आलङ्‍कारिक कहाइ हो ओ याकर अर्थ आदर ओ सुखक ठाउँ हो। अब्राहाम यहूदी मनैन्‍हक पुर्खा हुइट। लैगैल। उ धनी मनैया फे मुवल ओ मनै ओहीह गर्लस
जब ओहीह नरकम कष्‍ट भ्‍वागपर्लस तब ऊ उप्‍पर ह्‍यारल त अब्राहामह ओ हुँकाहारठे लाजरसह आरामसे बैठल द्‍याखल
धनी मनैया अब्राहामह कर्रसे कहल ‘बाबा महीह दया करी। लाजरसह यिहाँ पठादी त ऊ आपन अङ्‌ग्री पानीम चोप्‍क म्‍वार जिभीम चुवादे। काकरकि यी आगीम मै भयङ्‍कर यातना भ्‍वागटुँ।’
“तर अब्राहाम कल ‘छावा पैल्‍हक बात सम्‍झो त जियट्घरीसम टुँ सुखसुखम रलो। लाजरस दुःखदुःख केल पाइल। आब लाजरस म्‍वारसँग सुखशान्‍तिम बा टुँ जुन दुःख भ्‍वागटो
अत्र केल नैहोक यिहाँसे टुँहारठे उपार जाइ चहुइयन जाइ नैसेकहीँ ओ उहाँसे हमारठे यिपार आइ चहुइयन फे आइ नैसेकहीँ कैक टुन्‍हक ओ हमार बीचम एकठो भारीनक गञ्‍ज्री बा।’
“तब धनी मनैया कहल ‘बाबा दया कैक लाजरसह म्‍वार बाबक घर पठाई।’
म्‍वार पाँचठो भैयन बाट। हुँकन्‍हकठे लाजरस जाक चेतावनी देक कही कलसे हुँक्र मुहीँ त यी दुःख भोग्‍ना ठाउँम हुँकन नैआइपरहीन
“अब्राहाम कल ‘हुँकन्‍हकठे मोशक ओ अगमवक्तन्‍हक किताब बाटन। उह बात मन्लसे फे धेर हो।’
“धनी मनैया कहल ‘नाही बाबा मुवल मनैया जिक हुँकन्‍हकठे गैलसे हुँक्र आपन पापी मन परिवर्तन कैक परमेश्‍वरकठे घुमहीँ।’
“अब्राहाम कल ‘मोशा ओ अगमवक्तन्‍हक बात नैमनुइयन्‍हकठे मुवल मनैया जिक गैलसे फे हुँक्र विश्‍वास नैकरहीँ।’”
येशू आपन चेलन कल “मनैन पापम फँसैना परीक्षा अइठा तर औरजहन पापम फँसाइ खोज्‍ना मनैयह धिक्‍कार बा
महीह विश्‍वास कर्ना यी सबसे छुटी मानजैना मनैमध्ये एकजहन पापम फँसाइ खोजुइयक परमेश्‍वरसे पैना दण्‍डसे त वाकर घ्‍याँचम चक्‍या झुलाक ओहीह समुद्रम फाँकदेना वाकर लाग मजा हुहिँस
उहओर्से होस करो
“कौनो भैया पाप करी कलसे ओहीह हप्‍काओ। यदि ऊ आपन पापी मन परिवर्तन कैक परमेश्‍वरकठे आई कलसे ओहीह माफ देहो। मत्ती 
एक दिनम सात फ्यारा पाप कर्लसे फे यदि ऊ हरफ्यारा आक ‘मै गल्‍ती कर्नु माफ करी’ कैक माफ मागी कलसे ओहीह माफ देहो।”
येशूक बाह्र जन प्रेरितहुँक्र कल “प्रभु हमार विश्‍वास बह्रादी।”
येशू जवाफ देल “टुन्‍हकठे राईक दाना बराबर विश्‍वास बा कलसे यी टुटक रुक्खोह ‘उँखर्क समुद्रम लगाजा’ कबो त ऊ टुन्‍हक कहल मन्‍नेबा
“मानिलेओ खेत्‍वमसे काम कैक या भेँरी चह्राक टुन्‍हक कमारा आइल् कलसे का टुह्र ओहीह आदर कैक ‘हाली आई ओ खाए बैठी’ कठो
बेनसे टुह्र असिक कठो ‘जा भन्सा ठीकठाक पार। लुगा फेर्क महीह खवाल्या त पाछ टैँ खाइस।’
टुन्‍हक कहल मानलम का टुह्र ओहीह धन्यवाद देठो
ओसहेँक टुह्र फे परमेश्‍वरक अह्राइल सक्‍कु काम कैक सेक्‍बो त असिक कहहो ‘हम्र त प्रशंसा पैनायोग्यक नोकर नैहुइटी आपन करपर्ना काम केल कैरख्‍ली।’”
येशू यरूशलेम जाइबेर सामरिया ओ गालील क्षेत्रक सिमानाओर्से गैल
एकठो गाउँम पैँठबेर कोररोग लागल दशठो मनै येशूह देख्‍ल। हुँक्र टनिक दूर ठह्र्‍याक
जोरसे कल “येशू गुरु हमन दया करी।”
येशू हुँकन हेर्क कल “जाओ ओ पूजारीकठे अपन्‍हेह देखाओ।”  अपन्‍हेह देखाओ मोशक व्‍यवस्‍था अनुसार कौनो व्‍यक्ति कोररोगसे चोखाइल कि नाहीँ कैक पूजारीह प्रमाणित करपरन लेवी    व्‍यवस्‍था । उहओर्से येशू कोररोग लागल मनैन “पूजारीकठे जाक अपन्‍हेह देखाओ” कलह। जैटीजैटी डगरिएम हुँक्र कोररोगसे चोखागैल। लेवी 
हुँक्रमध्‍ये एकठो कोररोगसे चोखैलक थाहाँ पाइल त बरा सोरले परमेश्‍वरक महिमा कर्टी घुम्‍क आइल्
ओ येशूक पाउ पर्क धन्यवाद चह्राइल। ऊ सामरिया क्षेत्रक मनैया रह
येशू कल “का दश्यौ जन नैचोखैलह और नौ जन कहाँ गैल
सामरिया क्षेत्रक यी तुच्‍छ मनैया बाहेक परमेश्‍वरह प्रशंसा चह्राए और नौ जन काजे नैअइल”
येशू ओहीह कल “उठो ओ आपन डगर लागो। आपन विश्‍वासले टुँ चोखैलहो।”
एक दिन फरिसीहुँक्र येशूह पुछ्‌ल “परमेश्‍वरक राज्‍य यी संसारम कैह्‍या सुरु हुई”
येशू जवाफ देल “परमेश्‍वरक राज्‍यक सुरु द्‍याख नैसेक्‍जाइट्
‘हेरो परमेश्‍वरक राज्‍य अठे सुरु हुइल्’ या ‘ओठे सुरु हुइल्’ कैक कुई फे कह नैस्याकट्‍ काकरकि परमेश्‍वरक राज्‍य टुन्‍हक बीचम सुरु होस्‍याकल।”  यी पदक अर्थ “परमेश्‍वरक राज्‍य टुन्‍हक जीवनम सुरु होस्‍याकल” कना फे हुइसेकी
येशू आपन चेलन कल “असिन समय आइटा कि टुह्र मै मनैयक छावक दिन द्‍याख पाजाइट्‍ त एकदम खुशी लग्‍नेरह कैक कबो तर द्‍याख नैपैबो
मनै ‘मनैयक छावा अठे बा हेरो’ या ‘ओठे बा हेरो’ कैक कलसे फे महीह उहाँ ख्‍वाज जिन जाओ
काकरकि जसहेँक आकाशम बद्री चिम्‍कलसे सक्‍कुओरसे देखपर्ठा ओसहेँक मै मनैयक छावा यी संसारम घुम्‍क अइना दिनम सक्‍कुओरसे देखपरम
तर यी हुइनासे आघ महीह धेर दुःख भ्‍वागहे परी ओ यी जमानक मनै महीह इन्‍कार करहीँ
“जसहेँक नोअक समयम मनै परमेश्‍वरसे अइना दण्‍डह नैपत्‍यैलरलह मै मनैयक छावा घुम्‍क अइना दिन फे मनै ओसहेँक कर्टीरनेबाट। उत 
नोआ जहाजम नैपैँठट्सम मनै खैटिरलह पिटीरलह ओ भ्‍वाजकाज कर्टिरलह। तब परमेश्‍वरक कराइल जलप्रलय सबजहन नाश पर्लन। उत 
“लोतक समयम फे ओस्‍तै हुइल् रह। मनै खैनापिना किनबेच कर्ना बालीनाली लगैना ओ घर बनैना काम कर्टिरलह। उत –
लोत सदोम सहरसे भग्लक दिन आकाशसे परमेश्‍वरक वर्षाइल आगी ओ गन्‍धक  गन्‍धक गन्‍धक कलक पत्‍थ्राअसक पदार्थ हो जौन भारी तापसहित बर्ठा। सबजहन भसम पर्लन
“मै मनैयक छावा घुम्‍क अइना दिन फे मनै ओसहेँक कर्टीरनेबाट
उ दिनम घरक छतम रहुइयन आपन सरसामान लिह घरभित्तर जिन पैठहीँ ओ खेत्‍वम रहुइयन आपन चिजबिज लिह घर नैजाक भग्‍ने करहीँ। मत्ती  मर्क 
लोतक गोसिनेक दशा का हुइलन कना बात सम्‍झो ना। उत 
आपन प्राण अपन्‍हे बचैना कोसिस करुइया प्राण गुमाई। तर म्वार पाछ लाग्‍क आपन प्राण गुमुइयक जीवन सुरक्षित रहहीँस। मत्ती   मर्क  लूक  यूह 
उ रात एक्‍क बिस्‍तारम सुतल दुइ जनमध्येम एकठो लैजाजाई ओ औरजुन छोरजाई
सँगसँग पीठा पिस्‍टीपिस्‍टी दुइ जन जन्‍नीमनैमध्ये एकठो लैजाजाई ओ और छोरजाई।  एकठो लैजाजाई ओ और छोरजाई धेर बाइबल विद्वानहुँकन्‍हक विचारम यी पदक अर्थ का हो कलसे एकठो परमेश्‍वरद्वारा स्‍वर्गम लैजाजाई ओ और दण्‍ड पाइक लाग छोरजाई। हेरी मत्ती  मर्कूस  लूका   थेसलोनिकी 
खेत्‍वम काम कर गैल् दुइ जन मनैमध्ये एकठो लैजाजाई ओ और छोरजाई।”
येशू बट्‌वाक सेक्‍ल त चेलावँ उहाँह पुछ्‌ल “यी कहाँ हुई प्रभु”
येशू आहानम जवाफ देल “डाङ्‌गर रहल ठाउँम गिढ पर्ठ।”  डाङ्‌गर रहल ठाउँम गिढ पर्ठ येशू असिक कहअस देखपर्ठ आपनआपन पाप स्‍वीकार नैकर्ना ओ परमेश्‍वरम विश्‍वास नैकर्ना मनैन्‍हकम हुँक्र डाङ्‌गरअस हुइट दण्‍ड पर्ठन गिढ परअस
तबदोस्र चेलावँ सड्‍ड परमेश्‍वरसे प्रार्थना कर्टीरह्‍हीँ ओ हरेस नैखहीँ कना उद्देश्‍यले येशू हुँकन एकठो आहान कल
“एकठो सहरम एक जन न्यायाधीश रलह। ऊ परमेश्‍वरक डर नैडरैना ओ मनैन्‍हक मतलब फे नैकर्ना मनैया रलह
उह सहरम एकठो विधवा फे रलही। ऊ घरीघरी न्यायाधीशकठे जाक कहीँ ‘म्‍वार विरोधी महीह अन्याय कर्लबा उहओर्से महीह न्याय दिलादी।’
“टनिक दिनसम त न्यायाधीश विधवक बात सुन्‍बोसुन्‍बो नैकर्ल। तर ऊ पाछ मनमन कल ‘हुइना त मै परमेश्‍वरक डर नैडरैटुँ ओ मनैन्‍हक मतलब फे नैकर्टुं
तर यी विधवा घरीघरी आक महीह दिक्‍क लगैठ्‌या। बेनसे मै यहीह न्याय दिलादेहपरी नकि त यी आकोआइ करी कलसे म्‍वार जातसे हैरान कैडारी।’”
तब प्रभु कल “उ दुष्‍ट न्यायाधीशक कहल बात सुनो त
ऊ नैचिन्‍हल विधवह त न्याय दिलादेल कलसे का असल परमेश्‍वर उहाँह रातदिन प्रार्थना कर्ना मनैन्‍हक न्याय नैकैदेहीँ नि का उ दुष्‍ट न्यायाधीशअस परमेश्‍वर आपन र्‍वाजल मनैन सहायता कर्नाम फे आलटाल करहीँ नि
उहाँ हुँकन हाली न्याय दिलादेहुइयाबाट। तर मै मनैयक छावा अइम त परमेश्‍वरम विश्‍वास कर्ना मैनन भेँटैम का”
अपन्‍हेह केल धर्मी ठह्रैना ओ औरजहन हेल्‍हा कर्ना मनै फे येशूकठे अइल। ओ येशू हुँकन्‍हक लाग यी आहान कल
“एकठो फरिसी ओ एकठो कर उठुइया दुइ जन मन्दिरम परमेश्‍वरसे प्रार्थना कर गैल
फरिसी औरजहनसे अलगट्‌ट ठह्र्‍याक परमेश्‍वरसे असिक प्रार्थना करल ‘हे परमेश्‍वर मै अप्‍नह धन्यवाद चह्राइटुँ मै औरजन्‍हकअस ठग्‍गा फटाहा व्‍यभिचारी नैहुइटुँ। मै यी कर उठुइयाअस फे नैहुइटुँ
मै हर हप्‍तम दुइचो ब्रत रठुँ  उ समयम फरिसीहुँक्र ब्रत रहँट्‍ ओ सम्‍भवत प्रार्थना फे करँट्। हुँकन्‍हक ब्रतम पूजापाठसे कुछु सम्‍बन्‍ध नैरलहन काकरकि पूजापाठ हुँकन्‍हक धर्मविरोधी काम हुइटन।  ओ आपन सक्‍कु आम्‍दानिक दश भागक एक भाग अप्‍नह चह्रैठुँ।’
“कर उठुइयाजुन औरजहनसे दूर रह ओ स्‍वर्गओर हेर्ना फे नैह्‍यारल। ऊ दुःखीत होक आपन छाती पिट्‌टी परमेश्‍वरसे असिक प्रार्थना करल ‘हे परमेश्‍वर मै पापीह दया करी।’
“मै टुँहन कहटुँ परमेश्‍वर फरिसीह ठीक नैठह्रैल तर कर उठुइयह धर्मी ठह्रैल। महान हुइखोजुइया छुटी हुई छुटी हुइखोजुइया महान हुई।” मत्ती  लूक 
येशू लर्कन्‍हकम आपन हाँठ ढैढैक आशिष देह्‍हीँ कना विचारले मनै आपन लर्कन येशूकठे आनटलह तब चेलावँ हुँकन हप्‍कैल
तर येशू उ लर्कन बलैल ओ चेलन कल “लर्कन म्‍वारठे आइदेओ हुँकन जिन रोको काकरकि परमेश्‍वरक राज्‍य असहेँ मनैन्‍हक लाग हो
जाट्‌टीसे मै टुँहन कहटुँ जे एकठो लर्कक्‌अस परमेश्‍वरक शासन स्‍वीकार नैकरी ऊ परमेश्‍वरक राज्‍यम जाइ नैपाई।”
एकठो यहूदी अगुवा येशूह कल “असल गुरु अनन्‍त जीवन पाइक लाग महीह का करपरी”
येशू ओहीह कल “टुँ महीह काकर असल कहटो काकरकि परमेश्‍वर बाहेक और कुई फे असल नैहो
परमेश्‍वरक आज्ञा त टुँ जन्ठो व्‍यभिचार नैकर्ना हत्‍या नैकर्ना चोरी नैकर्ना झूट साक्षी नैबक्‍ना ओ आपन डाईबाबक आदर कर्ना।” प्रस  व्‍य 
ऊ कल “यी सब आज्ञा त मै जवान अवस्‍थासे मन्टीबाटुँ।”
यी सुन्‍क येशू कल “टुँहीन आम्‍ही एकठो काम करपर्ना बा। आपनठे रहल सब चिज बेँचो ओ उहिँमसे आइल पैँसा गरीबन बाँट्‌देओ ओ टुँ स्‍वर्गम धन पैबो। तब आक म्‍वार पाछ लागो।”
येशूक बात सुन्‍ल त ऊ अन्‍धार मुह् लगैल काकरकि ऊ धेर धनी रलह
येशू उ मनैयक मुह् अन्‍धार देख्‍ल त कल “धनी मनैन परमेश्‍वरक राज्‍यम जैना कत्रा कठिन बाटन
उहाँक यी बात सुनुइयन कल “ओसिन हो कलसे के मुक्ति पाई”
येशू हुँकन कल “यी काम मनै अपन्‍हे कर नैसेक्‍ट तर परमेश्‍वर करसेक्‍ठ।”
तब पत्रुस कल “हेरी हम्र सब चिज छोर्क अप्‍नक पाछ लागरली।”
येशू हुँकन कल “मै टुँहन जाट्‌टीसे कहटुँ परमेश्‍वरक राज्‍यक लाग आपन घरबार गोसिन्या दादुभैया दिदीबहिन्या डाईबाबा छाईछावन छोरुइया
यिह जुनीम कैयौ गुणा धेर आशिष पाई ओ अइना युगम अनन्‍त जीवन पाई।”
येशू बाह्र चेलवन एकओर लैजाक कल “हेरो हम्र यरूशलेम जाइटी। मै मनैयक छावक बारेम अगमवक्तन्‍हक लिखल सब बात उहँ पूरा हुई
मै यहूदी जात नैरहल मनैन्‍हक हाँठम सुम्‍प्‍वापैम। हुँक्र महीह गिल्‍ला करहीँ बेइज्‍जत करहीँ थुकहीँ
कोर्रा लगैहीँ ओ मुवैहीँ। तर तीसर दिनम मै मुवलमसे फेदोस्र जिजैम।”
तर चेलावँ येशूक बात कुछु फे नैबुझ्ल। हुँकन्हक लाग यी बात रहस्‍य केल हुइलन। हुँक्र उहाँक बट्‌वाइल बातक कुछु भेउ नैपैल
जब येशू यरीहो सहर पुग लग्‍ल तब एकठो आन्‍धर मनैया डगरीक पञ्‍ज्र बैठ्क भीख माङ्‌गटह
धेर मनैन जाइट्‍ सुनल त उ भिखारी पुछल् “यिहाँ का हुइटा”
मनै ओहीह कल “नासरत सहरक येशू यिह डगर जाइट।”
तब ऊ भिखारी जोरसे चिल्‍लाक कहलागल “येशू दाऊदक सन्‍तान महीह दया करी।”
आघआघ जउइयन ऊ आन्‍धर मनैयह चूप लाग् कैक झपर्ल। तब ऊ झन् कर्रसे चिल्‍लाक कहल “दाऊदक सन्‍तान महीह दया करी।”
वाकर पुकारा सुन्‍क येशू जैटीजैटी ठह्र्‍यागैल ओ ओहीह आपनठे आन कल। हुँक्र ओहीह येशूक लग्‍घ अन्‍ल त उहाँ ओहीह पुछ्‌ल
“मै टुँहार लाग का कैदीऊँ”
ऊ कल “प्रभु मै देख्‍नाहा हुइ चाहटुँ।”
येशू ओहीह कल “टुँ देख्‍नाहा होजाओ। टुँहार विश्‍वासले टुँ चोखारलो।”
तबहेँ ऊ देख्‍नाहा होगैल ओ परमेश्‍वरक प्रशंसा कर्टी येशूक पाछ लग्‍ल। यी देखुइयन सबजन परमेश्‍वरक प्रशंसा कर्ल
येशू यरीहो सहरम गैल ओ उहँरेसे यरूशलेम जाइटलह
उ सहरम जखायस नाउँ रहल एकठो धनी मनैया रलह। ऊ कर उठैना मनैन्‍हक हाकिम रलह
येशू के हुइट त कैक ऊ उहाँह ह्‍यार चहल तर पुट्‌क्यार रलकओर्से ओ मनैन्‍हक भीडले ऊ उहाँह द्‍याख नैसेक्‍ल
उहओर्से ऊ दौरटी मनैन्‍हक भीडसे आघ जाक एकठो अञ्‍जीरक रुख्वम चिहुर्ल। येशू उह डगर जाइटलह
येशू जब जखायस चिउह्रल रुख्‍वठे पुग्ल तब उहाँ उप्‍परओर हेर्क जखायसह कल “जखायस झट्‌ट उत्रो काकरकि आज महीह टुँहार घर बैठपर्ना बा।”
ऊ रूख्‍वमसे झट्‌ट उत्रल ओ खुशीसे येशूह आपन घर लैगैल
भीडमक मनै यी देख्ल त हुँक्र असिक गन्‌गनाइलग्‍ल “येशू त ओसिन पापी मनैयक घर पौह्‍ना पर गैल।”
उहाँहुँक्र जखायसक घर बैठल ब्‍याला जखायस सक्‍कुजन्‍हक सामुन्‍नेम ठह्र्‍याक कल “प्रभु हेरी मै आपन आधा सम्‍पत्ति गरीबन बाँटदेहेम ओ कौनोजहनसे ठग्‍क लेराखलहुइम कलसे वाकर चार गुणा फिर्ता कैदेहेम।”
तब येशू हुँकहीन कल “टुँ फे परमेश्‍वरम अब्राहामअसक विश्‍वास कर्लकओर्से आज टुँहार परिवारम मुक्ति आरहल
काकरकि मै मनैयक छावा हेराइल मनैन ख्‍वाज ओ बँचाए आरनु।” मत्ती 
उहाँहुँक्र यरूशलेमक लग्‍घ रलह ओ मनैजुन उहाँ आब परमेश्‍वरक राज्‍य स्‍थापना कैक राज्‍य करक लाग बाट कना गलत विचार करटलह। उहओर्से जखायसक घरम येशूक बात सुन्‍टीरहल मनैन उहाँ एकठो और आहान सुनैल
उहाँ कल “एकठो खानदानी मनैया आपन देशक राजा होक अइना विचारले बरादूरीक देशम जैना निर्णय कर्ल।  रोमी साम्राज्‍यक समयम रोम आपन अधीनम धेरजसिन स्‍थानीय राजह आपन क्षेत्र या देशम शासन कर देहँट्। हरेक लौव राजह रोमी सम्राटह भ्‍याँट कर रोमम जाइपरन उह सम्राट उ व्‍यक्तिह आधिकारिक रूपम राजा नियुक्त करँट्
जैनासे आघ ऊ आपन दश जन नोकरन बलैल ओ हरेकजहन एकएकठो स्‍वानक पैँसा  स्‍वानक पैँसा एकठो स्‍वानक पैँसा लगभग सय दिनिक ज्‍याला बराबर रह। देक कल ‘मै घुम्‍क नैआइट्‍सम यी पैँसले ब्यापार करहो।’
“तर हुँकहार आपन देशक मनै हुँकहीन मन नैपराइँट्। उहओर्से ऊ गैल त हुँक्र असिन खबर पठैल ‘यी मनैया हमार राजा हुइल् हम्र नैचहटी।’
“तर उ मनैया राजा होक अइल। तबदोस्र उ पैँसा देहेल आपन नोकरन बलैल ओ के कत्रा नाफा करल कैक हिसाब मङ्‍ल
“तब पहिल नोकर आक कहल ‘राजा मै अप्‍नक देहल पैँसले दश गुणा धेर कमारख्‍नु।’
“राजा कल ‘स्याबास टैँ असल नोकर हुइट्‍या। टैँ डान्चे धनम फे विश्‍वासयोग्य हुइल्‍या। मै आब टोहीह दशठो सहरक हाकिम बनैम्।’
“द्वासर नोकर आक कहल ‘राजा मै अप्‍नक देहल पैँसले पाँच गुणा धेर कमारख्‍नु।’
“राजा कल ‘स्याबास मै आब टोहीह पाँचठो सहरक हाकिम बनैम्।’
“तीसर नोकर आक कहल ‘राजा अप्‍नक देहल पैँसा यिहाँ बा। मै आपन रुमालम बहन्‍नु ओ नुकाक ढैरख्‍नहुँ
मै अप्‍नसे डरैनु काकरकि अप्‍न बरा खरो बाटी। अप्‍न ज्‍या नैढर्टी उह लेठी ओ ज्‍या नैबुइटी ओक्र कट्‍नी कर्ठी।’
“राजा ओहीह कल ‘दुष्‍ट नोकर ट्‌वार मुहक वचनले मै टोहीह दण्‍ड देहम। यदि मै ज्‍या नैढर्टुं उह लेठुँ ओ ज्‍या नैबुइटुँ ओक्र कट्‍नी कर्ठुं कैक टैँ जन्लरलह्‍या कलसे
“तबदोस्र राजा आपन लग्‍घ ठह्र्‍याइल मनैन् कल ‘वाकरठेसे पैँसा अछिन्‍क दश गुणा धेर पैँसा कमाइल मनैयह देडारो।’
“हुँक्र कल ‘उ मनैयकठे त दश गुणा धेर पैँसा पलिबाटस।’
मत्ती  मर्क  लूक  “‘मै टुँहन कहटुँ ज्‍याकरठे बा ओहीह झन् धेर देजाई तर ज्‍याकरठे नैहो वाकरठेसे रहल फे अछिन्‍जाई।  यी पदक अर्थ हो जे इमान्‍दार ओ मेहनती बा ओहीह झन् धेर क्षमता देजाई तर जे बेइमान ओ अल्‍छी बा वाकरठे रहल डान्‍चे क्षमता फे जातसे हेराजहिँस
महीह राजा नैमन्‍ना म्‍वार विरोधीन यिहाँ आनो ओ म्‍वार सामुन्‍नेम मुवादेओ।’”
येशू यी बात बट्‌वाक सेक्‍ल त उहाँहुँक्र यरूशलेमओर लग्‍ल
उहाँहुँक्र जैतून पर्वत्‍वठे  जैतून पर्वत्‍वठे समुद्र सतहसे लगभग  मिटर उचाइ रहल जैतूनिक पर्वत्‍वा यरूशलेमक पूरुबओर बा। रहल बेथफागे ओ बेथानिया कना ठाउँम पुग्ल त येशू दुइठो चेलन असिक कैक आघ पठैल
“उ हाउ गाउँम जाओ। गाउँम पैँठ्‍टीकि टुह्र कुई फे नैचिउह्रल् गधक एकठो जवान बच्छोह भेटैबो। ओहीह छोर्क यिहाँ अनहो
कुई टुँहन ‘काजे यहीह छ्‌वारटो’ कही कलसे ‘प्रभुह याकर चाहा बाटन’ कहहो।”
उ दुनु चेलावँ गैल ओ येशूक कहल्अस गधक बच्छोह भेँटैल
ओहीह छ्‌वारबेर गधक मालिक हुँकन कल “यहीह काकर छ्‌वारटो”
हुँक्र कल “प्रभुह याकर चाहा बाटन।”
हुँक्र गधक बच्छोह येशूकठे अन्‍ल ओ आपनआपन चद्री गधकम बिछैल। तब येशू वाकरम चिहुर्ल
मनै येशूह स्‍वागत कर्लक चिन्‍हक रूपम आपनआपन चद्री उहाँक आघआघ डगरिम बिछादेल
जब येशू यरूशलेमक लग्‍घ जैतून पर्वत्वमसे ओल्‍हैना ठाउँ पुग्ल त सब चेलावँ येशूक करल शक्तिशाली काम समझ्‍क खुशी हुइटी कर्रसे परमेश्‍वरक जयजयकार कर भिर्ल
“परमेश्‍वरक नाउँम अउइया राजक
प्रशंसा ह्‍वाए
स्‍वर्गम शान्‍ति ह्‍वाए
परमेश्‍वरक महिमा ह्‍वाए।” भज 
बगालिम रहल फरिसीहुँक्र येशूह कल “गुरुजी आपन चेलन चूप लगाई।”
येशू जवाफ देल “मै टुँहन कहटुँ हिँक्र चूप लगहीँ कलसे पत्थ्रा चिल्लाइ भिरजाई।”
येशू यरूशलेमक लग्‍घ पुग्ल। उहाँ सहरह देख्‍क रुइल ओ कल
“यदि टुह्र शान्‍ति कसिक पाजैठा कना बात आज हुइलसे फे महसुस कर्टो कलसे हुइनेरह। तर आब शान्‍ति पैना तरिका टुन्‍हक नजरमसे नुकल बा काकरकि टुह्र महीह स्‍वीकार नैकर्लो
समय आइ त सहरम असिन डरलग्‍टिक घटना हुई कि टुन्‍हक शत्रु चारिओर मोर्चा बहन्‍लरह्‍हीँ। हुँक्र गिन्यौर सहरह घेर्लरह्‍हीँ ताकि टुह्र कहोँरेसे फे भाग नैपैबो
हुँक्र सारा सहरक घर असिक भत्‍कादेहीँ कि गाह्रमक एकठो पत्‍थ्रा फे और पत्‍थ्रक उप्‍पर नैरही। ओ हुँक्र टुह्र सबजहन मुवादेहीँ। परमेश्‍वर टुन्‍हक शत्रुन ओसिक कर देहीँ काकरकि उहाँ दया कैक टुँहन बचाइक लाग महीह पठैल तर टुह्र महीह नैचिह्‍न्‍लो।”
तबदोस्र येशू यरूशलेमम पुग्‍ल त मन्दिरक अङ्‌नम जाक किनबेच करुइयन उहाँसे खेद्‌देल
येशू हुँकन सिखैटी कल “‘म्‍वार घर परमेश्‍वरसे प्रार्थना कर्ना घर हुई’ कैक धर्मशास्‍त्रम लिखल नैहो का तर टुह्र यहीह ‘डाँका मर्ना ठाउँ’ बनारख्लो।” यशै  यर 
तबठेसे येशू हरेक दिन मन्दिरक अङ्‌नम मनैन सिखाइँट्। तर मुख्‍य पूजारीहुँक्र शास्‍त्रीहुँक्र ओ और अगुवन मिल्क येशूह मुवैना उपाय ख्‍वाज लग्‍ल। लूक 
जे होस हुँक्र उहाँह मुवैना कुछु उपाय नैपैल काकरकि मनै उहाँक शिक्षा मन पराइँट्
एक दिन येशू मन्दिरक अङ्‌नम मनैन सिखाइटलह ओ खुशीक खबर प्रचार करटलह। तबहेँ अगुवन्‍हकसँग मुख्‍य पूजारीहुँक्र ओ शास्‍त्रीहुँक्र उहाँकठे अइल ओ
असिक कह्‍टी पुछ्‌ल “यी सब कर्ना अप्‍नकठे का अधिकार बा अप्‍नह यी अधिकार के देहल”
येशू हुँकन कल “मै फे टुँहन एकठो प्रश्‍न पुछटु पैल्‍ह महीह जवाफ देओ
यूहन्‍ना मनैन बप्‍तिस्‍मा देना अधिकार कहाँसे पैल परमेश्‍वरसे  अर्थात् स्‍वर्गसे कि मनैनसे”
येशूक प्रश्‍नक बारेम हुँक्र अप्‍नअप्‍न बट्‌वाइलग्‍ल “आब हम्र का कही ‘परमेश्‍वरसे’ कही कलसे काजे टुह्र हुँकहार बट्‌वाइल समाचारम विश्‍वास नैकर्लो कैक कह्‍हीँ
‘मनैनसे’ कही कलसे यी सब मनै रिसैहीँ ओ हमन मुवाइक लाग पत्‍थ्रले मरहीँ काकरकि यूहन्‍नह सबजन ‘अगमवक्ता हुइट’ कैक विश्‍वास कर्ठ।”
उहओर्से हुँक्र कल “यूहन्‍ना कहाँसे अधिकार पैल कना बात हमन थाहाँ नैहो।”
तब येशू हुँकन जवाफ देल “ओसिन हो कलसे मै फे यी सक्‍कु काम कर्ना अधिकार कहाँसे पैनु कैक टुँहन नैकहम।”
येशू मनैन् एकठो आहान कल “एकठो जग्‍गाधनीक आपन अङ्‌गूरिक खेती रलहन। उ अङ्‌गूरिक खेती अध्‍यरोन जिम्‍मा लगाक अप्‍नजुन धेर दिनिक लाग परदेश लग्‍ल। यशै 
अङ्‌गूर टुर्ना समयम जग्‍गाधनी आपन एकठो नोकरह आपन बठा अङ्‌गूर लिह हुँकन्‍हकठे पठैल। तर हुँक्र ओहीह पिट्‍ल ओ छुच्‍छ हाँठ घुमादेल
उ जग्‍गाधनी द्वासर नोकरह पठैल। हुँक्र ओहीह फे पिट्ल ओ वाकर बेइज्‍जत कर्ल ओ छुच्‍छ हाँठ घुमादेल
तब उ जग्‍गाधनी तीसर नोकरह पठैल। हुँक्र ओहीह अट्घट्‌टा पार्क पिट्ल ओ उहाँसे खेद्‌देल
“तबदोस्र उ जग्‍गाधनी मनमन विचार कर्ल ‘आब मै का करुँ म्‍वार एक्‍कठो प्रिय छावा बा। ओइहेह अध्‍यरोन्‍हकठे पठाइपरल। सायद हुँक्र म्‍वार छावह आदर करहीँ।’
“तर उ अध्‍यरोन मालिकक् छावह आइट्‍ देख्ल त अप्‍नअप्‍न सल्‍लाह पर्ल ‘ऊ त हकवाला हो। ओहीह मुवादी त यी सम्‍पत्ति हमार होजाई।’
तबदोस्र हुँक्र ओहीह घुचेट्‌टी अङ्‌गूरबारीक बाहर लैजाक वाकर हत्‍या कर्ल
“आब अङ्‌गूरबारीक मालिक उ मनैन का करैहीँ
मालिक अपन्‍हे जाक उ दुष्‍ट अध्‍यरोन मुवादेहीँ। ओ अङ्‌गूरबारी औरजन्‍हक जिम्‍मा लगैहीँ।”
येशूक यी बात सुनुइयन कल “असिन कबु जिन ह्‍वाए।”
येशू हुँकन हेर्ल ओ कल “यदि ओसिन हो कलसे धर्मशास्‍त्रम म्‍वार बारेम लिख्‍गैल् यी बातक अर्थ का हो त
कोनोक मुख्‍य पत्थ्रा बनल।’ भज 
उ पत्‍थ्रम खसुइयन सबजन चकनाचूर हुहीँ ओ ज्‍याकरम उ पत्‍थ्रा खसी ओहीह किचुलप्‍वाटा पारदी।”  यी पदह असिक फे कह सेक्‍जैठा गग्री पत्थ्रम गिरल कलसे भुज्रीभुज्रा हुइअस पत्‍थ्रा गग्रीम गिरल कलसे गग्रीह भुज्रीभुज्रा पारअस महीह इन्‍कार करुइयन फे ओस्‍त हुहीन
शास्‍त्रीहुँक्र ओ मुख्‍य पूजारीहुँक्र येशूह तबहेँ पकर्डर्ना विचार कर्ल काकरकि येशू अङ्‌गूर खेतिक आहान हुँकन्‍हक्‍के विरोधम कलह कैक हुँक्र बुझ्‍ल। तर हुँक्र उहाँह नैपकर्ल काकरकि यदि उहाँह पक्रलसे हुँक्र मनै हूलदङ्‌गा मच्‍चाडरहीँ कैक डरैल
उहओर्से हुँक्र उहाँह पक्रना दाउ ह्‍यारलग्‍ल। हुँक्र कुछ मनैन धर्मी भेष लेक गोप्‍य रूपम येशूक जासूस कर पठैल। येशूह जासुसद्वारा कौनो बातम फँसाइ सेक्‍लसे उहाँह दोष लगाक पकर्ना ओ रोमी बडाहाकिमक हाँठम सुम्‍पना विचारम हुँक्र रलह
जासूसहुँक्र येशूह कल “गुरुजी अप्‍न इमान्‍दार बाटी ओ अप्‍नक शिक्षा सत्‍य बा कैक हम्र जन्ठी। अप्‍न केक्रो पक्षपात नैकर्टी बेनसे मनैन सत्‍यसे परमेश्‍वरक वचन सिखैठी
आब कही हम्र रोमी सरकारह कर तिर्ना ठीक हो कि नाहीँ”  हुँक्र येशू गल्‍ती कर्ना अवस्‍था सिर्जना करटलह। हुँक्र येशू या त मोशक व्‍यवस्‍थक विरोध करहीँ या त रोमी सरकारक विरोध करहीँ कना आशम रलह। यदि येशू रोमी सरकारह कर तिर्ना ठीक हो कट कलसे उहाँ मोशक व्‍यवस्‍थक विरोध कर्लक हुइनेरह काजेकलसे उ व्‍यवस्‍था यहूदीहुँक्र गैरयहूदीन कर तिर्ना निषेध कर्ठा। यदि येशू रोमी सरकारह कर तिर्ना ठीक नैहो कट कलसे उहाँ सरकारक विरोध कर्लक हुइनेरह ओ सरकार उहाँह जेल डार सेक्‍ने रह या सम्‍भवत मृत्‍युदण्‍ड देह सेक्‍ने रह
येशू हुँकन्‍हक कपटी चाल थाहाँ पाक कल
“महीह चाँदीक एकठो पैँसा देखाओ यिहिँम क्‍याकर छाप ओ नाउँ बा”  ग्रीक भाषक स्रोतमसे यी पदक शाब्‍दिक अनुवाद “महीह एकठो दिनारी देखाओ यिहिँम क्‍याकर चित्र ओ नाउँ खोपगैल् बा”
हुँक्र कल “रोमी सरकारक।”
तब येशू हुँकन कल “ओसिन हो कलसे रोमी सरकारक चिज रोमी सरकारह ओ परमेश्‍वरक चिज परमेश्‍वरह देओ।”
हुँक्र मनैन्‍हक सामुन्‍नेम येशूह कौनो बातम फे फँसाइ नैसेक्‍ल। तबदोस्र हुँक्र चूपचाप लग्‍ल काकरकि हुँक्र उहाँक जवाफ सुन्‍क छक्‍क परलरलह
मनै मुवलमसे फेदोस्र नैजिट कहुइया सदुकी  सदुकी सदुकीहुँक्र यहूदीन्‍हक एक समूह रलह। संख्‍यम धेर नैरलसे फे हुँक्र राजनैतिक ओ धार्मिक रूपले शक्तिशाली रलह। समूहक कौनोकौनो मनै येशूकठे आक कल प्रे 
व्‍य  “गुरु मोशा हम्र यहूदीन्‍हक लाग असिन व्‍यवस्‍था लिखदेरख्ल ‘यदि कौनो मनैया सन्‍तान बिना जन्‍मैल मुवल कलसे वाकर भैया भौजाइ जन्‍नी लिह ओ आपन दादुक लाग सन्‍तान जन्‍माए।’  यहूदी समाजम आपन पिह्री बचाइक लाग छावा पैना एकठो महत्‍वपूर्ण बात रह। यदि कौनो मनैया सन्‍तान बिना जन्‍मैल मुवल कलसे वाकर भैया भौजाइ जन्‍नी लिह। हुँकन्‍हकमसे जन्‍मल पैल्‍ह छावा मुवल दादुक लाग ओ वाकर नाउँ फे दादुकऽ नाउँ ढैजाए। दादुक श्रीसम्‍पत्ति उह छावा खाए
आब मानिले एकठो परिवारम सात भाइ छावन रलह। बर्का भ्‍वाज करल तर सन्‍तान बिना जन्‍मैल मुगैल्
तब मन्ह्ला आपन भौजीह लिहल। ऊ फे सन्‍तान बिना जन्‍मैल मुगैल्
सन्‍ह्‍ला फे आपन भौजीह लिहेल्। ऊ फे सन्‍तान बिना जन्‍मैल मुगैल्। असहेँक सक्‍कु भाइ उ जन्‍नीसे भ्‍वाज कर्ल तर सन्‍तान बिना जन्‍मैल मुगैल
अन्‍तिमम उ जन्‍नी फे मुगैल्
आब कही हुँक्र मुवलमसे फेदोस्र जिहीँ ओ स्‍वर्ग जैहीँ कलसे ऊ क्‍याकर जन्‍नी हुई काकरकि सक्‍कु भैयनसे वाकर भ्‍वाज होरलहस।”
येशू हुँकन कल “भ्‍वाजकाज कना बात त यी संसारक मनैन्‍हक लाग हो।  ग्रीक भाषक स्रोतमसे यी पदक शाब्‍दिक अनुवाद “यी संसारम मनै भ्‍वाज कर्ठ ओ भ्‍वाज करक लाग देजैठ। पद  म फे असहेँ बात बा।”
मुलसे फेदोस्र जिक स्‍वर्ग जाइक लाग जेजे योग्य ठह्राजैहीँ तब हुँकन्‍हक लाग भ्‍वाजकाजक बात नैरहहीन
हुँक्र फेदोस्र नैमुट काकरकि हुँक्र स्‍वर्गदूतअस होजैठ। हुँक्र त परमेश्‍वरक सन्‍तान हुइट काकरकि हुँक्र मुलसे फे परमेश्‍वर फेदोस्र हुँकन जियादेठन
मोशक लिखल किताबम मुवलमसे फेदोस्र जिक स्‍वर्ग जैना बात त टुह्र जन्‍लरहपर्ना हो। उ विषयम जर्टिरहल झप्‍टीमसे परमप्रभु मोशह कल ‘टुन्‍हक पितापुर्खा अब्राहाम इसहाक ओ याकूबक परमेश्‍वर हुइटुँ।’ प्रस 
उहाँ मुवल मनैन्‍हक नाहीँ तर जिटीह रहुइयन्‍हक परमेश्‍वर हुइट काकरकि उहाँक लाग सबजन जिटीह बाट।”
कुछ शास्‍त्रीहुँक्र येशूह कल “गुरु अप्‍न ठीक कली।”
तबदोस्र उहाँह प्रश्‍न पुछ्‌ना कुई फे आँट नैकरल
तबदोस्र येशू हुँकन कल “ख्रीष्‍ट दाऊदक सन्‍तान हुइट कैक मनै काजे कठ
काकरकि दाऊद अपन्‍हे भजन लिखबेर ख्रीष्‍टह परमप्रभु कैरख्‍ल
“म्‍वार दाहिन पाञ्‍जर बैठो भज 
जबसम मै टुँहार शत्रुन हराक
टुँहार पौलीक पाउदान नैबनैम।”’
उहओर्से यदि दाऊद उहाँह प्रभु कठ कलसे ख्रीष्‍ट कसिक दाऊदक सन्‍तान केल हुइट”
सबजन येशूक बात सुन्टीरलह। तब उहाँ आपन चेलन हेर्क कल
“शास्‍त्रीनसे होसियार रहो। काकरकि हुँक्र धर्मकर्म कर्ना झुहार पहिरण पहिर्क यहँरउहँर घुम ओ सार्वजनिक ठाउँम मानसम्‍मान पाइ चहठ। हुँक्र सभाघरम मुख्य आसन ओ भ्‍वाजभत्‍यारम फे मुख्यमुख्य ठाउँ रोज्ठ
हुँक्र विधवन्‍हक श्रीसम्‍पत्तिमसे नाजायज फाइदा लेठ तर हुँक्र मनैन्‍हक सामुन्‍नेम अपन्‍हेह धर्मी देखाइक लाग भर परमेश्‍वरसे नम्‍मानम्‍मा प्रार्थना कर्लक बहाना बनैठ। असिन मनै झन् धेर दण्ड पैहीँ।”
येशू मन्दिरम रहल समयम धनीधनी मनैन भेटी चह्रैना बाकसम भेटी चह्राइट्‍ देख्‍ल
ओ एकठो गरीब विधवा तामक दुइठो पैँसा चह्राइट्‍ फे देख्‍ल
यी देख्क येशू कल “जाट्‌टीसे मै टुँहन कहटुँ यी गरीब विधवा सबजहनसे धेर भेटी चह्रारख्ली
काकरकि सबजन आपनआपन खर्च टार्क उब्रल पैँसा चह्रैल तर यी गरीब विधवा आपन सर्वस्‍व चह्रादेली।”
मजामजा पत्‍थ्रले बनल ओ परमेश्‍वरह चह्राइल भेटीक पैँसले सजिसजाउ हुइल् मन्दिरक बारेम येशूक चेलावँ बात बट्‌वाइटलह। येशू हुँकन्‍हक बात सुन्‍ल त कल
“समय आइ त एक पत्थ्रक उप्‍पर और पत्थ्रा रह नैदेक सब ध्वस्‍त बनाजाई।”
हुँक्र कल “गुरुजी यी घटना कैह्‍या हुई यी घटना हुइक लाग बा कैक हम्र कसिक थाहाँ पैबी”
येशू कल “होसियार रहो त टुह्र ध्‍वाखा नैपैबो। काकरकि धेर जन ‘ख्रीष्‍ट मैहे हुइटुँ’ कैक दाबी कर्टी अइहीँ ओ ‘संसारक अन्‍त्‍य हुइक लाग बा’ कह्‍हीँ तर हुँकन्‍हक बात विश्‍वास जिन करहो
जब टुह्र घमासान लडाइँ ओ हूलदङ्‌गा सुन्‍बो तब जिन डरैहो। यी त हुइहीपरी तर संसारक अन्‍त्‍यभर तबहेँ नैहुई।”
येशू हुँकन कल “जातिक विरोधम जाति ओ राज्‍यक विरोधम राज्‍य उठी
जहोँरतहोँर बराबरा भुइँचाल जाई महामारी हुई ओ अनिकाल परी। आकाशम रहल शक्ति डगमगाजाई ओ डरलग्टिक चिन्‍ह देखपरी
“तर यी घटना हुइनासे आघ टुह्र धेर सँतावा पैबो। मनै टुँहन म्‍वारम विश्‍वास कर्लकओर्से सभाघरम लैजाक टुन्‍हक विरोधम मुद्दा चलैहीँ ओ टुँहन झेलखानम डारदेहीँ। हुँक्र टुँहन म्‍वार चेला हुइलकओर्से राजा ओ सरकारक आघ समेत लैजैहीँ
टुह्र उहब्‍याला म्‍वार बारेम हुँकन खुशीक खबर सुनैना मौका पैबो
टुँहन लागल आरोपक जवाफ कसिक देना कैक आघहेँसे चिन्‍ता जिन करहो। लूक 
काकरकि उ ब्‍याला टुँहन अक्‍किलबुद्धि मै देहम्। तब कौनो विरोधी फे टुन्‍हक वचन काट नैसेकी
टुन्‍हक आपनऽ डाईबाबा दादुभैयन नातपात ओ संगसाथीहुँक्र टुँहन पक्रादेहीँ। टुह्रमध्ये कत्रा जन त मुवा फे पैबो
टुह्र म्‍वार चेला हुइलकओर्से उ समयम सारा मनै टुँहन हेल्‍हा करहीँ
तर टुह्र ढुक्‍क होओ काकरकि परमेश्‍वर टुन्‍हक वास्‍ता करहीँ ताकि टुन्‍हक कपारिक एकठो भुत्‍ला फे नैझरी
उहओर्से यदि टुह्र आपत्‌विपत्‌म पर्लसे फे म्‍वारम विश्‍वास कर्लरबो कलसे टुह्र स्‍वर्गम अनन्‍त जीवन पैबो।”
तब येशू कल “जब टुह्र विरोधी सेनाहुँकन यरूशलेम सहरह चारिओर्से घेरा डारल देख्बो तब टुह्र सहरक विनाश लग्‍घ आरहल कैक जनहो
उ समयम यहूदिया क्षेत्रम रहुइयन भाग्‍क पर्वत्वम नुक्‍जैहीँ। यरूशलेमम रहुइयन सहर छोर्क चलजैहीँ। गाउँम रहुइयन सहरम जिन पैठहीँ
काकरकि उ ब्‍याला परमेश्‍वरक दण्ड परी। यी दण्‍ड यरूशलेमक बारेम धर्मशास्‍त्रम लिखल बात पूरा करी। यशै  यर  होशे 
उ समयम गर्भवती जन्‍नीमनैन्‍हक ओ दूध खवैना डाई मनैन्‍हक कत्रा बिजोग हुहीन काकरकि भागबेर हुँकन भारी धौ हुइहीन। सारा मुलुकम महासङ्‍कष्‍ट आई ओ मनैन्‍हकम परमेश्‍वरक कर्रा दण्ड परहीन्
विरोधी सेनावँ आकुरजहन तरवालले हत्‍या करहीँ ओ आकुरजहन नोकरचाकर बनाइक लाग कैद कैक और देशम लैजैहीँ। गैरयहूदीहुँक्र यरूशलेम सहरह आपन कब्‍जम लेह्‍हीँ। हुँकन्‍हक समय पूरा नैहुइट्‍सम हुँक्र शासन कर्टिरहीँ।”
येशू कल “दिन जोन्‍ह्‍या ओ तोरैँयम डरलग्टिक चिन्‍ह देखपरी। आँधीबौखा ओ समुद्रम उठल छल्‍कक् गर्जनले सारा जातिन्‍हकम महासङ्‍कष्‍ट आई। यशै  इज  योए  प्रका 
संसारम हुइना घटनक डरले मनै मूर्छा परहीँ काकरकि आकाशमण्डलक सब शक्ति डगमगाई
तब मनै मै मनैयक छावह शक्ति ओ महिमम बद्रीम आइट्‍ देखहीँ। दान  प्रका 
उहओर्से जब असिन घटना हुई लागी त साहसी होक आपन नजर उठैहो काकरकि परमेश्‍वर टुँहन हाली बचाडरहीँ।”
येशू आपन चेलन झन् स्‍पष्‍टसे बुझाइक लाग एकठो आहान कल “अञ्‍जीरक रूख्‍वा ओ और रूख्‍वक बारेम विचार करो ना
जब रूख्‍वा पल्‍हाइल कलसे टुह्र घाम छ्‌याँक लग्‍घ बा कैक जन्ठो
ओसहेँक जब टुह्र म्‍वार कहलअस डरलग्‍टिक घटना हुइट्‍ देख्बो तब परमेश्‍वरक राज्‍य लग्‍घ आरहल कैक जनहो
“मै टुँहन जाट्‌टीसे कहटुँ यी सब घटना पूरा नैहुइट्सम यी पुस्‍ता  यी पुस्‍ता याकर अर्थ फरकफरक तरिकाले लाग सेकी। यदि यी सब घटना पद  कलक यरूशलेमक विनाश पद  हो तर येशू फेदोस्र यी संसारम अइना बात पद  नैहो कलसे यी पुस्‍ता पद  कलक येशूक समयम जिटीरहल मनै हुइट। जे होस यदि यी सब घटनम येशू फेदोस्र यी संसारम अइना बात समेत पर्ठा कलसे यी पुस्‍ता कलक हुँक्र हुइट जे अन्‍तिम समयक घट्‍ना घटबेर जिटीरठ या एकमुष्‍ठ रूपम यहूदी जातिक मनै हुइट यर्मिया  या येशूह इन्‍कार कर्ना मनै हुइट लूका  । याकर और सम्‍भावित अर्थ यी युग या यी संसार फे हुइसेकी। नैबित्‍ने हो
आकाश ओ धर्ती बित्‍क जाई तर म्‍वार वचन कबु नैबिती।”
येशू आपन चेलन कल “यदि टुह्र परमेश्‍वरसे धेर और चिजम मन लगैठो कलसे होसियार रहो। यी जीवनक फिक्री जिन करो। यदि टुह्र खा पिक मत्‍वारऽ रना ओ मौजमस्‍ती कर्ना कामम लग्‍लरबो कलसे टुह्र महीह भेटाइक लाग तयार नैहुइनेहुइटो काकरकि फान्‍डम चिरैँया बाझअस टुह्र नैचिताइल समयम मै अइम
मै अइम त सारा संसारक मनैन झट्‌का परहीन
सब सङ्‍कष्‍ट सह सेक्‍ना शक्ति ओ मै मनैयक छावा न्याय कर लगम त टुह्र म्‍वार सामुन्‍नेम निर्धक्‍क होक ठह्र्‍याइ सेक्‍ना साहस पाइक लाग सब समयम प्रार्थना कर्टी जागा रहो।”
लूक  येशू हरेक दिन मन्दिरम जाक मनैन सिखाइँट्‍ ओ रात हुइलसे जैतून पर्वत्वम जाक सुतँट्।  मत्ती  अनुसार येशू ओ उहाँक चेलावँ जैतून पर्वत्‍वम रहल बेथानी गाउँम रात रहँट्। उहाँहुँक्र मरियम मार्था ओ लाजरसक घरम रात रहल हुइसेक्‍ठ यूहन्‍ना । मुक्तिदिवसक समयम यरूशलेमम अउइयन आसपासक गाउँम या टनिक दूरीक गाउँम जाक रात रना सामान्य बात रह काकरकि यरूशलेमम धेर भीड रह
सब मनै उहाँक शिक्षा सुन बिहान्‍नी मन्दिरम आजाइँट्
खमिर नैमिलाइल रोटी खैना टिहार लग्‍घ आरलहा। यहीह मुक्तिदिवस फे कैजैठा। प्रस 
मुख्‍य पूजारीहुँक्र ओ शास्‍त्रीहुँक्र येशूह कसिक मुवाइ सेक्‍जाई कैक मौका ख्‍वाजँट्‍ काकरकि यदि बिना कारण येशूह मुवैलसे मनै विरोध करहीँ कैक हुँक्र डराइँट्
यहूदा इस्‍करियोत बाह्र जन चेलावँमध्ये एकठो रह। वाकर मनम शैतान काम कर्लस
ऊ मुख्‍य पूजारीन्हकठे ओ मन्दिरक रेखदेख करुइयन्‍हक हाकिमहुँकन्‍हकठे जाक अप्‍न येशूह पक्राइ सेक्‍ना उपायक बारेम बात बट्‌वाइल
वाकर बात सुन्‍क हुँक्र खुशी हुइल ओ ओहीह पैँसा देना बातम सहमत हुइल
तबठेसे यहूदा मनै थाहँ नैपैना हिसाबले येशूह पक्रादेना मौका ख्‍वाज लागल
खमिर नैमिलाइल रोटी खैना टिहार आइल्। उ टिहारक पैल्‍ह दिनह मुक्तिदिवस कहँट्। उह दिन भेँरीक पठ्‌रू बलि चह्राजाए
येशू पत्रुस ओ यूहन्‍नह कल “जाओ मुक्तिदिवस मनैना खानक व्‍यवस्‍था मिलाओ।”
हुँक्र उहाँह पुछ्‌ल “हम्र मुक्तिदिवसक खाना खैना व्‍यवस्‍था कहाँ मिलाई”
येशू कल “टुह्र यरूशलेम सहरम पुग्बो त गग्रीम पानी बोक्ल एकठो मनैयह भेटैबो। ऊ जौन घरम जाई टुह्र फे वाकर पाछपाछ उह घरम जैहो
ओ उ घरक मालिकह कहहो ‘गुरु पुछ पठैल मै आपन चेलन्हकसँग मुक्तिदिवसक खाना खैना क्‍वाठा कहाँ बा’  यहूदी व्‍यवस्‍था अनुसार मुक्तिदिवसक खाना यरूशलेमम खाइ पर। उहाँ आइल जौन तिर्थयात्री क्‍वाठा मङ्‌ग्‍लसे फे मुक्तिदिवस टिहार मनाइक लाग क्‍वाठा देना यहूदी चलन रलहन
तब ऊ टुँहन उप्रक ताल्‍हक बर्का क्‍वाठा देखैहीँ। उ क्‍वाठा छुटीछुटी टेबल ओ बैठ्‍ना ढैक ठीकठाक पारल रही। उहँ हमार लाग खैना व्‍यवस्‍था मिलैहो।”
हुँक्र सहरम पुग्‍ल त येशूक कहलअस भेँटैल ओ उहँ मुक्तिदिवसक खाना खैना व्‍यवस्‍था मिलैल
खैना ब्‍याला हुइल् त येशू ओ उहाँक चेलावँ खाए बैठ्ल
उहाँ आपन चेलन कल “मै दुःख भोग्‍नासे आघ टुँहनसे सँग बैठ्‍क मुक्तिदिवस कना यी टिहारक खाना खैना म्‍वार भारी इच्‍छा रह
काकरकि परमेश्‍वरक राज्‍यम याकर अर्थ पूरा नैहुइट्सम मै यी खाना फेदोस्र नैखैम।”  परमेश्‍वरक राज्‍यम याकर अर्थ पूरा नैहुइट्सम मै यी खाना फेदोस्र नैखैम परमेश्‍वर मिश्रदेशक बन्‍धनमसे यहूदीहुँकन कसिक छुट्‌कारा देल कना सम्‍झनम हुँक्र मुक्तिदिवसक खाना खाइट्। मुक्तिदिवसक खानक अर्थ पूरा हुइना कलक क्रूसम येशूक मृत्‍युक ओ मुवलमसे फेदोस्र जिलक कारण मनै पापक बन्‍धनमसे छुट्‌कारा पैना ओ भविष्‍यम स्‍वर्गम परमेश्‍वरसे सङ्‌गति कर्ना हो
येशू अङ्‌गूरिक मद  अङ्‌गूरिक मद डिनडिन लग्‍नाहा रह तर पिलसे मनै मत्‍वार नैहुइँट्‍ ओ यहूदी समाजम यी मद पिना सामान्य बात रह। रहल खोर्‍या लेक परमेश्‍वरह धन्यवाद देल ओ आपन चेलन देटी कल “लेओ ओ बाँटबाँट खाओ
मै टुँहन कहटुँ परमेश्‍वरक राज्‍य नैआइट्‍सम मै अङ्‌गूरिक मद फेदोस्र नैपियम।”
तबदोस्र येशू रोटी लेक परमेश्‍वरह धन्यवाद देल ओ रोटी खन्‍टाक चेलन खाइक लाग देटी कल “टुन्‍हक लाग देगैल् यी म्‍वार शरीर हो म्‍वार सम्‍झनम असिक कर्टीरहहो।”  लूका  ओ  कोरिन्‍थी  म चेलन्‍हक लाग येशूक करल मुक्तिक कामक सम्‍झनम हुँक्र रोटी खैना ओ अङ्‌गूरिक मद पिना काम कर्टिरहहीँ कना येशूक चाहना रहल बात स्‍पष्‍ट लिखल बा
असिक खाक सेक्‍ल त येशू अङ्‌गूरिक मद रहल खोर्‍या लेक कल “यी त टुन्‍हक लाग बहाजैना म्‍वार रगत हो। परमेश्‍वर मनैनसे कर्लक लौव बाचह यिह रगत क्रियाशील बनैठा। यर 
तर हेरो महीह ध्‍वाखा देहुइया फे हमारसँग खाए बैठल बा। भज 
धर्मशास्‍त्रम लिखलअस मै मनैयक छावह त मुवही परी। तर महीह ध्‍वाखा देहुइयह धिक्‍कार बा।”
यी सुन्‍क चेलावँ “असिन खराब काम के करी” कैक अप्‍नअप्‍न पुछीकपुछा कर्ल
तबदोस्र चेलावँ परमेश्‍वरक राज्‍य आई त हुँक्रमध्‍येम सबसे बरा पद के पाइ कैक अप्‍नअप्‍न वादविवाद करलग्‍ल। मत्ती  मर्क  लूक 
उहओर्से येशू हुँकन कल “यी संसारक शासकहुँक्र जनतन्‍हकम मनमानी शासन चलैठ। हुँक्र अपन्‍हेह जनतन्‍हक उपकार करुइयन सम्‍झठ। मत्ती  मर्क 
तर टुह्र ओसिन जिन होओ। बेनसे टुह्रमध्ये बरा हुइखोजुइया साधारण मनैयाअस ओ अगुवा हुइखोजुइया सेवकअस व्‍यवहार करपर्ठा। मत्ती  मर्क 
कौन मनैया बरा हो खाए बैठुइया मालिक कि खाना देहुइया नोकर मालिक नैहो का तर मै टुन्‍हक बीचम सेवा करुइयाअस बाटुँ। यूह 
म्‍वार सब दुःखकष्‍टम म्‍वारसँग रहुइयन टुह्रहे हुइटो
म्‍वार परमेश्‍वर बाबा महीह राज्‍य कर्ना अधिकार देहल्अस मै फे टुँहन राज्‍य कर्ना अधिकार देहटुँ
मै राजा हुइम त टुह्र म्‍वारसँग खानपिन कर्बो ओ राजगद्दीमअस आपनआपन आसनम बैठ्क इस्राएलक बाह्र कुलक न्याय कर्बो।” मत्ती 
तबदोस्र येशू पत्रुसह कल “सिमोन सिमोन  सिमोन सिमोन येशू पत्रुसह एकठो महत्‍वपूर्ण बातक चेताउनी देहक लाग रलह। उहाँ पत्रुसक ध्‍यान खिँचक लाग दुइचो “सिमोन सिमोन” कैक कल। येशू पत्रुस नाउँ याकर अर्थ चट्‌टान अर्थात् बल्‍गर ओ आदरणीय चरित्र हो नैलेल तर हुँकहार और नाउँ सिमोन लेल जौन नाउँले सम्‍भवत पत्रुस और मनैन्‍हकअस कमजोर बाट कना बुझ्‍जाए।  हेरो भुस ओ गोहूँ अल्‍गाइक लाग किसान गोहूँ ओसाइअस परमेश्‍वरम जाट्‌टीसे विश्‍वास करुइयन ओ नैकरुइयन अल्‍गाइक लाग शैतान टुन्‍हक जाँच कर्ना अनुमति माङराखल
तर टुँहार विश्‍वास कमजोर जिन ह्‍वाए कैक मै टुँहार लाग प्रार्थना कैदेनु। टुँ विश्‍वासम फेदोस्र बल्‍गर हुइबो त आपन दादुभैयन फे विश्‍वासम बल्‍गर हुइक लाग सहायता करहो।”
पत्रुस कल “प्रभु मै अप्‍नकसँग झ्यालखानम जाइपर्लसे फे या मुवपर्लसे फे तयार बाटुँ।”
येशू कल “पत्रुस मै टुँहीन कहटुँ आज रात मुर्घा बस्‍नासे आघ टुँ महीह चिन्बोचिन्बोनैकर्टुं कैक तीनचो इन्‍कार कर्बो।”
तबदोस्र येशू आपन चेलन कल “मै टुँहन खुशीक खबर प्रचार कर पठाइबेर टुँहन पैँसा झ्वाला ओ चप्‍पल बोक्‍क लैजाइ नैदेनु। टुह्र छुच्‍छ हाँठ गैलो त का टुँहन कुछु चिजिक हर्जा हुइल्”
हुँक्र कल “नैहुइल्।” मत्ती  मर्क  लूक  
येशू कल “आब टुन्‍हकठे पैँसा बा कलसे पैँसा बोको झ्वाला बा कलसे झ्वाला फे बोको। ओ तरवाल नैहो कलसे आपन झुल्वा बेँच्क हुइलसे फे तरवाल किनो
धर्मशास्‍त्रम ‘उहाँ अपराधीम गनगैल’ कैक लिखल बा। यी बात म्वार बारेम लिख्‍गैल् हो म्वार जीवनम पूरा हुइहीपरी ओ पूरा हुइना दिन फे पुगरहल।” यशै 
चेलावँ कल “हेरी प्रभु हमारठे दुइठो तरवाल पलबा।”
येशू कल “बस होगैल्”  कुईकुई यी बातह असिक फे बुझ्‍ठ येशू कल “होगैल् यी बात छोरदेओ।”
तबदोस्र येशू आपन चेलन्‍हकसँग सहरसे बाहर रहल जैतून पर्वत्वम गैल। उहाँहुँक्र रात बैठ सड्‍ड उहँ जाइँट्
उहाँहुँक्र उ ठाउँम पुग्ल त येशू चेलन कल “प्रार्थना कर्टिरहो त परीक्षम नैपर्बो।”
येशू अप्‍नजुन टनिक दूर जाक ढोक्र्‍यागैल ओ परमेश्‍वरसे प्रार्थना करलग्‍ल
“परमेश्‍वर बाबा अप्‍नक इच्‍छा बा कलसे यी दुःख म्‍वारमसे हटादी।  ग्रीक भाषक स्रोतमसे शाब्‍दिक रूपम अनुवाद कर्लसे “यी खोर्‍या म्‍वारठेसे हटादी” कना हुइठा। खोर्‍या कलक परमेश्‍वर सारा संसारक पापह दण्‍ड देहबेर येशू सहपर्ना दुःख हो। तर म्‍वार इच्‍छा अनुसार नैहोक अप्‍नक इच्‍छा अनुसार ह्‍वाए।”
उहाँ प्रार्थना करबेर एकठो स्‍वर्गदूत आक उहाँह सहना शक्ति देल
येशू आउर जोड्‍दार हिसाबले परमेश्‍वरसे प्रार्थना कर्ल काकरकि उहाँ धेर दुःखीत रलह ओ उहाँक मनम पीर परलरलहन। प्रार्थना करबेर उहाँक पस्‍ना रगतक बुन्डाअस भूइँयम गिरटलहन
येशू परमेश्‍वरसे प्रार्थना कैक सेक्‍क उठ्‍ल ओ चेलन्हकठे घुम्‍क अइल त चेलन शोकले डट्‌कर्क निन्‍दाइल देख्ल
उहाँ हुँकन कल “काजे सुतल् बाटो उठो ओ प्रार्थना कर्टिरहो त परीक्षम नैपर्बो।”
येशू आपन चेलनसे बात बट्‍वैटीरलह त एक बगाल मनै आगैल। हुँकन अनुइया यहूदा रह जे येशूक बाह्र जन चेलामध्येक एकठो चेला रह। यहूदी चलन अनुसार यहूदा अभिवादन कना अर्थम येशूह चुम्‍बन करक लाग उहाँक लग्‍घ गैल्
येशू ओहीह कल “यहूदा काजे टुँ चुम्‍बन कैक मै मनैयक छावह ध्‍वाखा देहटो”
खतरा हुइना देख्क येशूकठे रहल चेलावँ कल “प्रभु हम्र तरवाल झम्काई”
हुँक्रमध्‍ये एकठो चेला तरवाल झम्‍काडारल त प्रधान पूजारीक कमारक दाहिन कान च्‍वाट्‌टसे काटगैलस
तर येशू कल “होगैल् रहन्‍देओ।” तब उहाँ उ मनैयक कान छुक चोखादेल
मुख्‍य पूजारीहुँक्र मन्दिरक द्वरपालेन्‍हक कप्‍तानहुँक्र ओ और अगुवाहुँक्र येशूह पक्र आरलह। येशू हुँकन कल “का मै डाँका हुइटुँ टुह्र तरवाल ओ भाला लेक महीह पक्र आरलो
मन्दिरम दिनका दिन मै टुन्‍हक्‍केसँग रहुँ तब टुह्र महीह पक्रबोनैकर्लो। तर आब टुन्‍हक समय आरहल जब अन्‍धकारक रज्‍वा राज्‍य करपैठा।” लूक  
हुँक्र येशूह पकर्क प्रधान पूजारीक घरम लैगैल। पत्रुस दूरसे हुँकन्‍हक पाछपाछ गैल
मनै प्रधान पूजारीक अङ्‌नम पुग्‍ल त आगी सुङ्‌गाक तापलग्‍ल। पत्रुस फे हुँकन्‍हकसँग आगी तापटलह
एकठो कमारी पत्रुसह हुँकन्‍हकसँग आगी तापत् द्‍याखल। तबदोस्र उ कमारी हुँकहीन निहार्क ह्‍यारल ओ कहल “यी मनैया फे येशूकसँग रह।”
तर पत्रुस अस्‍वीकार कर्टी कल “बाबु टुँ का कहटो मै ओहीह चिह्‍न्‍ना फे नैचिह्‍न्‍टुँ।”
टनिक बेर पाछ और मनैया पत्रुसह देख्‍ल त हुँकहीन कल “भैया पक्‍क फे टुँ उह बगालक हुइटो।”
पत्रुस फेदोस्र अस्‍वीकार कर्टी कल “मै उ बगालिक कहाँ रहम”
लगभग एक घण्‍टा पाछ और मनैया कहल “यी मनैया पक्‍क फे येशूकसँग रलह काकरकि यी गालील क्षेत्रक हुइट।”
पत्रुस कल “अप्‍न का बात बट्‌वाइटी महीह थाहँ नैहो।” ऊ बोल्टीरलह त मुर्घा बासगैल्
तब प्रभु घुम्‍क पत्रुसह हेर्ल। तब “आज रात मुर्घा बस्‍नासे आघ टुँ महीह तीनचो अस्‍वीकार कर्बो” कैक येशूक कहल बात पत्रुस सम्‍झल
उ बात सम्‍झटीकि पत्रुस बाहर जाक ह्वाँकह्वाँकह्वाँकह्वाँक रुइलग्‍ल
येशूह कब्‍जम लेहुइयन उहाँह गिल्‍ला कर्ल ओ उहाँह पिट्ल
हुँक्र येशूक आँखिम पट्‌टी बाहान्‍देल ओ उहाँह कल “टोहीह के पिटल ल्‍या कोह्”
असिक हुँक्र उहाँह अनेक गालीबेजती कर्ल
यहूदी महासभक सदस्‍यम जनतन्‍हक अगुवाहुँक्र मुख्‍य पूजारीहुँक्र ओ शास्‍त्रीहुँक्र रलह। अजरार हुइल् त महासभक बैठक बैठल। सिपाहीहुँक्र येशूह उह बैठकम अन्‍ल
हुँक्र येशूह कल “का ख्रीष्‍ट टैँहे हुइट्‍या हुइट्‍या कलसे ‘हुइटुँ’ कोह्।”
येशू कल “मै ‘हुइटुँ’ कहम त फे अप्‍नहुँक्र नैपत्‍यैनेहुइटी
यदि मै कुछु पुछम कलसे अप्‍नहुँक्र जवाफ नैदेनेहुइटी
तर आबठेसे मै मनैयक छावा सर्वशक्तिमान् परमेश्‍वरक दाहिन पाञ्‍जर  परमेश्‍वरक दाहिन पाञ्‍जर परमेश्‍वरक दाहिन पाञ्‍जर कलक अधिकार शक्ति ओ आदरक ठाउँ हो। बैठम्।”
हुँक्र सबजन येशूह पुछ्‌ल “का टैँ जाट्‌टीसे परमेश्‍वरक छावा हुइट्‍या”
येशू कल “अप्‍नहुँकन्‍हक कहलअस जाट्‌टीसे त हुइटुँ।”
हुँक्र अप्‍नअप्‍न कल “यी दोषी रहल बात त हम्र यक्र मुहसे सुन्डर्ली। आब हमन और साक्षी का चाहल”
तबदोस्र महासभक सारा सदस्‍यन उठ्‌ल ओ “येशूह पिलातसकठे लैजाइ” कल। येशूह लैजाइबेर हुँक्र फे सँगसँग गैल
हाकिमकठे पुग्‍ल त हुँक्र येशूह असिक दोष लगैल “यी मनैया ‘ख्रीष्‍ट राजा मैहे हुइटुँ रोमी सरकारह कर जिन तिरो बेनसे सरकारक विरोधम आन्‍दोलन करो’ कैक हमार मनैन उक्‍साइट्‍ हम्र देख्ली।”
यी बात सुन्‍क पिलातस येशूह पुछ्‌ल “का टुँ जाट्‌टीसे यहूदीन्‍हक राजा हुइटो”
येशू जवाफ देल “अप्‍नहे त ओसिक कहटी।”
पिलातस मुख्‍य पूजारीन ओ ओठे जम्मा हुइल् मनैन कल “यी मनैया सरकारक नियम भङ्‌ग करलअस महीह नैलागट्। उहओर्से यहीह दोष लगैना त कुछु कारणऽ नैहो।”
तर हुँक्र आउर कर्रसे येशूक विरोध कर्टी कल “यी मनैया सारा जनतन सरकारक विरोधम उक्‍साइटा। यी गालील क्षेत्रसे सुरु कैक सारा यहूदिया क्षेत्रम मनैन आपन मन्‍त्र सिखैटी यिहाँसम आरहल।”
यी बात सुन्‍क पिलातस कल “ए का यी मनैया गालील क्षेत्रक हुइट”
हुँक्र कल “हजुर।” येशूह राजा हेरोदक शासन क्षेत्रक मनैया रलक थाहाँ पैल त पिलातस उहाँह हेरोदकठे पठादेल। उ ब्‍याला हेरोद यरूशलेमम रलह
येशूह देख्क हेरोद धेर खुशी हुइल काजेकलसे ऊ येशूक बारेम धेर बात सुनरख्‍लह ओ उहाँह द्‍याख चाहँट्। येशू अचम्‍मक काम करहीँ त द्‍याख पैम कना आशा हेरोदक रलहन
हेरोद येशूह धेर बात पुछ्‌ल तर येशू कुछु जवाफ नैदेल
मुख्‍य पूजारीहुँक्र ओ शास्‍त्रीहुँक्र फे ओठहेँ रलह। हुँक्र हेरोदक सामुन्‍नेम येशूह जोरजोरसे दोष लगैल
तबदोस्र हेरोद ओ सिपाहीहुँक्र येशूक अपमान ओ गिल्‍ला कर्ल। हुँक्र येशूह रज्वक घल्‍ना झुल्‍वा घलादेल ओ घुमाक पिलातसकठे लैगिल
उ दिनठेसे हेरोद ओ पिलातसक मेलमिलाप हुइलन पैल्‍ह हुँकन्‍हक रिसारिस रलहन
तबदोस्र पिलातस उहाँ जम्‍मा हुइल् मुख्‍य पूजारीन अगुवन ओ और जनतन बलाक कल
“‘यी मनैया सारा जनतन सरकारक विरोधम उक्‍साइटा’ कना दोष लगाक टुह्र हिँकहीन म्‍वारठे अन्‍लो। मै टुन्‍हक्‍के सामुन्‍नेम छानबिन कर्नु तर हिँकहीन दोष लगैना आधार कुछु नैदेख्‍नु
मै केल नाही राजा हेरोद फे हिँकाहारम कुछु दोष नैदेख्ल उहओर्से त हिँकहीन कुछु नैकैक हमारठे घुमादेल। मृत्‍युदण्‍ड पैना त यी कुछु अपराधऽ नैकर्लहुइट
आब मै ‘हिँकहीन सजायक रूपम कोर्रा लगाओ ओ छोरदेओ’ कैक आदेश देहम।”
आब पिलातस टिहारक उपलक्ष्‍यम एकठो कैदीह जेलमसे छोरदेह परन।  पिलातस काजे “हिँकहीन सजायक रूपम कोर्रा लगाओ ओ छोरदेओ” कल कलसे ऊ हरेक साल मुक्तिदिवस कना टिहारक उपलक्ष्‍यम यहूदी जनतन्‍हक माङ्‌गल एकठो कैदीह जेलमसे छोरदेहँट्
तर सारा भिरक मनै नारा लगैटी कल “यी मनैयह मुवैहीपरी मुवैहीपरी। हमार लाग बारब्‍बह छोरदी बारब्‍बह छोरदी”
सरकारक विरोधम सहरम हूलदङ्‌गा मच्‍चैलक ओ हत्‍या कर्लक अभियोगम बरब्बा जेलम परल रह
येशूह छोरदेना पिलातसक विचार रलकओर्से ऊ “येशू निर्दोष बाट” कैक फेदोस्र मनैन सम्झैल
तर हुँक्र सबजन असिक नारा लगैटीरल “यहीह क्रूसम मुवैहीपरी मुवैहीपरी”
पिलातस तीसर चो मनैन कल “काजे हिँकहीन क्रूसम टङ्‌गाक मुवैना यी का अपराध कैरख्‍ल जे हिँकहीन मृत्‍युदण्‍ड देना आधार मै कुछु नैपाइठुँ। उहओर्से मै ‘हिँकहीन सजायक रूपम कोर्रा लगाओ ओ छोरदेओ’ कैक आदेश देहम।”
तर मनै “येशूह क्रूसम टङ्‌गाक मुवही परी मुवही परी” कटी चिल्‍लाचिल्‍लाक नारा लगैटीरल। अन्‍तम हुँकन्हक जित हुइलन
असिक पिलातस हुँकन्हक्‍क माग अनुसार येशूह क्रूसम टङ्‌गाक मुवैना फैसला सुनैल
सरकारक विरोधम हूलदङ्‌गा मच्‍चैलक ओ हत्‍या कर्लक अभियोगम बारब्‍बा नाउँक मनैया जेलम परल रह। मनै पिलातससे ओइहेह छोरमङ्‍ल। पिलातस हुँकन्हक माग पूरा करक लाग बारब्‍बह छोरदेल ओ येशूहजुन हुँकन्हक इच्‍छा अनुसार क्रूसम टङ्‌गाक मुवैना आदेश देल
सिपाहीहुँक्र येशूह क्रूसम टङ्‌गाए लैजाइटलह। लैजैटीलैजैटी हुँक्र डगरिम कुरेनी सहरक सिमोनह गाउँमसे आइट्‍ देख्ल त हुँकहीन बलजब्री येशूक क्रूस ब्‍वाक लगैल
येशूक पाछपाछ बरा भीड लागलरह। भीडम येशूक लाग शोक ओ विलाप करुइया जन्‍नीमनै फे रलह
येशू हुँकन्‍हकओर घुम्‍क कल “टुह्र यरूशलेमक जन्‍नीमनै म्‍वार लाग विलाप जिन करो तर आपन लाग ओ आपन सन्‍तानन्‍हक लाग विलाप करो।  हुँकन्‍हकम परमेश्‍वरक डरलग्‍टिक दण्‍ड परिअइना हुइलकओर्से येशू हुँकन विलाप कर कलहन
हेरो आपत्‌विपत्‌क समय अइटीबा। उ समयम टुह्र ‘गर्भवती नैहुइना लर्कापर्का नैजन्‍मैना ओ दूध नैखवैना जन्‍नीमनैन धन्यक’ कबो
उ समयम मनै पर्वत्‍वह कह्‍हीँ ‘पर्वत्वा हमारम खस्‍जा ओ हमन भँठारड्‍या त हम्र मुजैबी’ होशे  प्रका 
काकरकि हुँक्र कैल रूख्‍वम त आगी लगादेठ कलसे सुखल रूख्‍वह झन् का करैहीँ”  यी पदक अर्थ हो काकरकि यदि मै पाप नैरहल मनैयह अत्रा कर्रा दण्‍ड सहपरटा कलसे आपन पापी मन घुमाक परमेश्‍वरकठे नैअइना मनैन झन् कत्रा कर्रा दण्‍ड सहपरहीन
हुँक्र और दुइठो अपराधीन फे क्रूसम टङ्‌गाइक लाग येशूक सँगसँग लैगैल
खप्परे कना ठाउँम पुग्ल त हुँक्र येशूह क्रूसम टङ्‌गैल ओ उहाँक दाहिन पाञ्‍जर ओ बाउँ पाञ्‍जर दुइठो अपराधीन फे अल्‍गअल्‍ग क्रूसम टङ्‌गैल
येशू कल “परमेश्‍वर बाबा हिँकन क्षमा कैदी काकरकि हिँक्र का करट कना बात हिँकन थाहँ नैहुइटन।” तबदोस्र सिपाहीहुँक्र गोटी डार्क उहाँक झुल्‍वा बठा लगैल। भज 
मनै ठह्र्‍याक ह्‍यारटलह। यहूदी अगुवन हिस्‍यैटी येशूह कल “यी औरजहन त बचाइल तर यदि यी मनैया परमेश्‍वरक र्‍वाजल ख्रीष्‍ट हो कलसे अपन्‍हेह फे बँचाए ना।” भज 
सिपाहीहुँक्र उहाँह आमिल मद पियक लाग देल ओ गिल्‍ला कर्टी कल भज 
“यदि टैँ यहूदीन्‍हक रज्‍वा हुइट्‍या कलसे अपन्‍हेह बचा।”
हुँक्र येशूक कपारिक उप्‍पर क्रूसम “यी यहूदीन्‍हक रज्‍वा हो” कैक दोष लगाइल एकठो सूचना टाँसदेल
येशूकसँग टङ्‌गागैल् एकठो अपराधी उहाँह निन्दा कर्टी कहल “यदि टैँ ख्रीष्‍ट हुइट्‍या कलसे अपन्‍हेह ओ हमन बचा।”
तर द्वासर अपराधी ओहीह हप्‍कैटी कहल “का टोहीह परमेश्‍वरक डर नैलागट्‍ टैँ फे त ओसहेँक मुवट्‍या
हम्र त आपन काम अनुसारक दण्ड भ्वागटी तर उहाँ त कुछु गल्‍ती काम नैकर्लहुइट।”
तबदोस्र ऊ येशूह कहल “प्रभु अप्‍न राजा हुइबी त महीह फे सम्‍झबी।”
येशू ओहीह कल “मै टुँहीन जाट्‌टीसे कहटुँ आज्‍झु टुँ म्‍वारसँग स्‍वर्गम  स्‍वर्गम यी पदम स्‍वर्ग कलक सम्‍भवत फुलर्‍याजसिन ठाउँ या आदर ओ सुख पैना ठाउँ हो। आदम ओ हव्‍वा पाप कर्नासे आघ अदनक फुलर्‍याजसिन ठाउँम रहल बात यहूदीहुँक्र विचार करँट्। रबो।”
दिनक बाह्र बजेसे तीन बजेसम दिनमसे अजरार नैअइलकओर्से सारा देश अन्‍धार हुइल्
तब मन्दिरक पर्दा फाटक दुइ भाग होगैल्। प्रस 
येशू कर्रसे प्रार्थना कर्ल “परमेश्‍वर बाबा मै आपन आत्‍मा अप्‍नक हाँठम सुम्‍पटुँ।” असिक येशू प्राण छोर्ल। भज 
यी देख्क रोमी सेनन्‍हक हाकिम परमेश्‍वरक महिमा कर्टी कल “पक्‍क फे यी मनैया धर्मी रलह।”
यी घटना ह्‍यार आइल् मनै शोक ओ विलाप कैकै रुइटी घर घुम्‍ल
येशूह चिन्‍हुइयन ओ गालील क्षेत्रसे उहाँकसँग आइल जन्‍नीमनै दूरसे ठह्र्‍याक यी सब घटना हेर्टीरलह। लूक 
योसेफ एक असल ओ धर्मी मनै रलह ऊ यहूदी महासभक एकठो सदस्‍य रलह
ऊ यहूदिया क्षेत्रम पर्ना अरिमाथिया सहरक मनैया रलह। येशूह मुवैना महासभक निर्णयम ऊ सहमत नैरलह। ओ ऊ परमेश्‍वरक राज्‍यक बट्‌या ह्‍यारँट्
ऊ पिलातसकठे जाक येशूक लाश मङ्‍ल
ऊ अनुमति पैल त येशूक लाश क्रूसमसे उतार्क सूती लुगले लपेट्‍ल। दोस्र चट्‌टान खोल्‍क बनाइल गुफाअस गर्‍यम लाश ढर्ल। उ गर्‍यम पैल्‍ह केक्रो लाश ढैगिल् नैरह
उ दिन बिसैना दिनिक लाग सामाजामा तयार पर्ना दिन रह ओ दिन बुर्ना ब्‍याला हुइटह
गालील क्षेत्रसे येशूकसँग आइल् जन्‍नीमनै येसेफक पाछपाछ गैल ओ गर्‍यम लाश ढरट्‍ हेर्ल
तबदोस्र हुँक्र घर घुम्‍ल ओ येशूक लाशम लगाइक लाग वास अइना त्‍याल तयार पर्ल। बिसैना दिन मन्‍ना आज्ञा अनुसार हुँक्र उ दिन बिसैल। प्रस  व्‍य 
अट्‌वारक दिन बिहान्‍नी उ जन्‍नीमनै आपन तयार पारल वास अइना त्‍याल लेक येशूक गर्‍या रहल ठाउँम गैल
हुँक्र गर्‍यमसे पत्थ्रा उस्‍टाइल भेँटैल
हुँक्र गर्‍यम पैँठ्ल त प्रभु येशूक लाश नैदेख्ल
हुँक्र कवाइअस करबेर उज्‍जर झुल्‍वा घालल् दुइ जन  उज्‍जर झुल्‍वा घालल् दुइ जन यी दुइ जन स्‍वर्गदूतन रलह। मनै हुँकन्‍हक पञ्ज्र ठह्र्‍याइल देखपर्ल
उ जन्‍नीमनै डरकमार टर मुन्‍टा करालेल। तब उ दुइठो मनै हुँकन कल “टुह्र जिटी मनैयह मुवल मनैन ढर्ना ठाउँम काजे ख्‍वाजटो
उहाँ मुवलमसे फेदोस्र जिरल यिहाँ नैहुइट। गालील क्षेत्रम रहलब्‍याला येशू टुँहन का कलह सम्‍झोसम्‍झो मत्ती    मर्क    लूक  
‘मै मनैयक छावा पापी मनैन्‍हक हाँठम परम क्रूसम टङ्‌गावापाक मुवापैम ओ तीसर दिनम मुवलमसे फेदोस्र जिजैम।’”
तब हुँक्र येशूक कहल बात सम्‍झल
हुँक्र गर्‍यमसे घुम्‍क आपन द्‍याखल सब बात एघार चेलन ओ और सब चेलन सुनैल
गर्‍या रहल ठाउँम जउइया जन्‍नीमनै मगदाला सहरक मरियम योअन्‍ना याकूबक डाई मरियम ओ और जन्‍नीमनै रलह। चेलन यी सब खबर देहुइयन हिँक्रहे रलह
तर चेलावँ हुँकन्हक देहल खबरह फोगट्‌या गफ मान्क नैपत्‍यादेल
पत्रुस जुरुक्‍क उठ्‌क दगुर्टी गर्‍या रहल ठाउँम गैल ओ लिहुर्क हेर्ल त कफन केल देख्ल। यी देख्क अचम्‍म मन्टी पत्रुस घुमगैल
उह दिन दुइठो चेलन यरूशलेमसे एघार किलोमिटर दूर रहल इम्माउस कना गाउँम जाइटलह
ओ यरूशलेमम घटल घटनक बारेम हुँक्र बात बट्‌वाइटलह
असिक बात बट्‍वैटी न्याङ्‌गबेर येशू हुँकन्‍हकठे अइल ओ सँगसँग नेङ्‌ग्ल
तर हुँकन्‍हक आँख येशूह चिन्‍ह नैसेक्‍ना बनागैल् रलहन
येशू हुँकन कल “टुह्र नेङ्‍टीनेङ्‍टी का बात बट्‌वाइटो”
हुँक्र ठह्र्‍यागैल हुँकन्हक अनुहार मलिन हुइलन
हुँक्रमध्‍ये क्लेओपास कल “यरूशलेमम घटल घटना थाहाँ नैरलक परदेशी अप्‍न केल हुइटी।”
येशू पुछ्‌ल “का घटना”
हुँक्र कल “नासरत सहरक येशूक घटना। उहाँ परमेश्‍वर ओ मनैन्‍हक सामुन्‍नेम वचन ओ कामम एक शक्तिशाली अगमवक्ता रलह
मुख्‍य पूजारीहुँक्र ओ अगुवन उहाँह मृत्‍युदण्‍डक लाग रोमी सरकारक हाँठम सुम्पदेलन ओ सिपाहीहुँक्र उहाँह क्रूसम टङ्‌गाक मुवैलन
उहाँ हम्र इस्राएलीहुँकन शत्रुन्‍हक हाँठमसे छुट्‌कारा देहहीँ कना हमार आशा रह। उहाँह क्रूसम टङ्‌गैलक आज तीसर दिन हो
अत्र केल नैहोक हमार बगालिक जन्‍नीमनैन्‍हक कहल बात सुन्‍क हम्र छक्‍क परगैली। हुँक्र बिहान्‍नी गर्‍यम गैल
तर हुँक्र प्रभुक लाश नैभेटैल। हुँकन्‍हकठे स्‍वर्गदूत देखपर्ल ओ ‘येशू मुवलमसे जिगैल’ कल हुँ
यी सुन्‍क हमार बगालिक कुईकुई गर्‍या रहल ठाउँम गैल। हुँक्र जन्‍नीमनैन्‍हक कहलअस केल भेँटैल तर येशूक लाश जुन नैदेख्ल।”
येशू हुँकन कल “टुह्र कसिन अबुझ मनै हुइटो अगमवक्तन्‍हक कहल बातम विश्‍वास कर्ना फे टुह्र धौ मन्ठो
महिमा पैनासे आघ का ख्रीष्‍टह यी सब दुःख भ्वागपर्ना नैरलहन नि”
येशू मोशक ओ सब अगमवक्तन्‍हक लिखल बातसे सुरु कैक आपन बारेम धर्मशास्‍त्रम लिखल बातक अर्थ खोलदेल
उहाँहुँक्र इम्माउस गाउँक लग्‍घ पुग्ल त येशू आघ जाइ खोज्‍ल
तर हुँक्र येशूह असिक कटी कर लगैल “रात हुइलागल आज हमारसँग रात रहजाई।” तब येशू हुँकन्‍हकसँग रात रह गैल
उहाँहुँक्र खाए बैठ्ल त येशू रोटी लेल ओ परमेश्‍वरह धन्यवाद देल ओ रोटी खन्‍टाक हुँकन देल
तब हुँकन्‍हक आँख येशूह चिन्‍ह सेक्‍ना हुइलन त हुँक्र उहाँह चिन्‍ह्‍ल। हुँक्र चिन्‍ह्टीकि उहाँ हुँकन्‍हक नजरमसे अलप होगैल
हुँक्र अप्‍नअप्‍न कल “येशू हमारसँग डगरिम नेङ्टी धर्मशास्‍त्रक अर्थ ख्वालबेर का हमार मन आनन्‍दले भरल नैरह नि”
हुँक्र उठ्‍ल ओ तुरुन्‍त यरूशलेम घुम्‍ल। तब हुँक्र एघार चेलन ओ हुँकन्‍हकसँग रहल और मनैन् असिक कहट्‍ भेँटैल
“प्रभु जाट्‌टीसे मुवलमसे फेदोस्र जिरल। सिमोन पत्रुस उहाँह देख्ल।”
तब उ दुइठो चेलावँ डगरिम हुइल् घटना ओ येशू रोटी खन्‍टाक हुँकन देहबेर उहाँह चिह्‍न्‍लक बात और चेलन्‍हकठे बट्‌वादेल
हुँक्र बट्‍वैटीरलह त येशू हुँकन्‍हक बीचम ठह्रेइल ओ कल “टुँहन शान्‍ति ह्‍वाए।”
हुँकन भूत्‍वा द्‍याखलअस लग्‍लन। उहओर्से हुँक्र सबजन डरैल
येशू हुँकन कल “काजे टुह्र असिक डरैठो काजे टुह्र शङ्‍का कर्ठो
म्‍वार हाँठ ओ ग्‍वारा हेरो। मैहे हुइटुँ। महीह छुव त थाहाँ पैबो। काकरकि भूतन्‍हक हारमास नैरटन तर टुह्र म्‍वार हारमास देख्टीबाटो।”
अत्रा कैक येशू आपन हाँठ ओ ग्‍वारा हुँकन देखैल
हुँक्र येशूह जिटीह देख्क अत्रा खुशी हुइल ओ छक्‍क पर्ल कि हुँकन आपन द्‍याखल बातम विश्‍वास कर्ना फे मुस्‍किल हुइलन। येशू हुँकन कल “टुन्‍हकठे कुछु खैना चिज बा कि”
हुँक्र उहाँह पकाइल मच्‍छी देल
येशू हुँकन्‍हक्‍के आघ मच्‍छी खैल
ओ कल “टुन्‍हकसँग रहलम म्‍वार कहल बात यिह हो मोशक व्‍यवस्‍थम अगमवक्तन्‍हक किताबम ओ भजनसंग्रहम म्‍वार बारेम लिखल सब बात पूरा हुइहीपरी।”
तबदोस्र येशू धर्मशास्‍त्र बुझ्ना हुँकन्‍हक समझशक्ति खोलदेल
उहाँ हुँकन कल “ख्रीष्‍ट दुःख भोगहीँ ओ तीसर दिनम मुवलमसे फेदोस्र जिजैहीँ कैक धर्मशास्‍त्रम लिखल बा
ख्रीष्‍टक नाउँम आपनआपन पापी मन परिवर्तन कैक पाप कर छोर्लसे पाप क्षमा हुइना बात सब जातिन सुनाजाई। यी काम यरूशलेमसे सुरु हुई
यी सब बातक साक्षी टुह्रहे हुइटो
म्‍वार परमेश्‍वर बाबक करल पवित्र आत्‍मा पठैना प्रतिज्ञा मै टुन्‍हकठे पठादेहम्। तर परमेश्‍वरसे शक्ति नैपाइट्सम टुह्र यिह यरूशलेम सहरम पलरहहो।” प्रे 
तबदोस्र येशू हुँकन बेथानिया गाउँक लग्‍घ लैगैल ओ हाँठ उठाक हुँकन् आशिष देल
हुँकन आशिष देटीदेटी येशू हुँकन्‍हकठेसे स्‍वर्गम उठागैल
हुँक्र उहाँक आराधना कर्ल ओ खुशी होक यरूशलेम सहरम घुम्‍ल
हुँक्र सड्‍ड मन्दिरम जाक परमेश्‍वरक प्रशंसा कर्टिरहँट्
सृष्‍टि हुइनासे आघहेँ वचन रलह। वचन परमेश्‍वरकसँग रलह ओ वचन परमेश्‍वर जो रलह
सृष्‍टि हुइनासे आघहेँ वचन परमेश्‍वरकसँग रलह
यिह वचनद्वारा परमेश्‍वर सब चिजिक सृष्‍टि कर्लह। उहाँद्वारा बाहेक कुछु चिजिक सृष्‍टि नैहुइल्
वचन सृष्‍टि हुइल् चिजह जीवन देहुइया रलह। यी जीवन देहुइया मनैन्‍हक लाग ज्‍योति रलह
यी ज्‍योति अन्‍धकारम चम्‍कठ। अन्‍धकार ज्‍योतिह बुटाइ नैसेक्‍लहो
परमेश्‍वरक पठाइल एकठो मनैया अइल हुँकहार नाउँ यूहन्‍ना रलहन। मत्ती  मर्क  लूक 
ऊ उह ज्‍योतिक बारेम साक्षी देहक लाग अइलह। सब मनै ज्‍योतिह चिह्‍न्‍क विश्‍वास करहीँ कना उद्देश्‍यले ऊ अइलह
यूहन्‍ना अपन्‍हे उ ज्‍योति नैरलह तर ज्‍योतिक बारेम साक्षी देहक लाग अइलह
हरेक मनैन ज्ञान देना सत्‍य ज्‍योति संसारम आइटलह
उहाँ संसारम रलह संसार उहाँद्वारा जो बन्‍लहा तर फे संसार उहाँह नैचिन्‍हल
उहाँ आपनऽ मनैन्‍हकठे अइल तर उहाँक आपनऽ मनै उहाँह इन्‍कार कैदेल
तर उहाँह स्‍वीकार कर्ना ओ विश्‍वास कर्ना सबजहन उहाँ परमेश्‍वरक सन्‍तान हुइना अधिकार देल
हुँक्र मनैन्‍हक वंशसे शारीरिक इच्‍छले या कौनो पुरुषक कल्‍पनाद्वारा जन्‍म पाक परमेश्‍वरक सन्‍तान हुइल् नैहुइट। हुँक्र त परमेश्‍वरसे जन्‍मल् रठ
उ वचन मनैया हुइल ओ हमार बीचम रल। उहाँ अनुग्रह ओ सत्‍यले भरिपूर्ण रलह। हम्र उहाँक महिमा देख्‍ली। उ त परमेश्‍वर बाबकठेसे आइल एक्‍कठो छावक महिमा रलहन
यूहन्‍ना उहाँक बारेम गवाही देल। ऊ उच्‍च स्‍वरले कल “म्‍वार पाछ अउइया महीसे धेर महान् बाट काकरकि उहाँ मै जन्‍मनासे आघहेँ रलह। म्‍वार कहल यी बात उहाँकऽ बारेम हो।”
उहाँक अनुग्रहक भरिपूर्णतामसे हम्र सबजन एक पाछ और आशिष पारख्‍ली
काकरकि व्‍यवस्‍था मोशाद्वारा देगैल् तर अनुग्रह ओ सत्‍यता येशू ख्रीष्‍टद्वारा आइल
परमेश्‍वरह कुई फे कबु नैदेख्‍लहो। परमेश्‍वर बाबकसँग रना एक्‍कठो छावा उहाँह प्रकट कैदेरख्‍ल
जब यरूशलेमसे यहूदीहुँक्र पूजारीहुँकन ओ लेवीहुँकन  लेवीहुँक्र पूजारीन्‍हक कामम सहायता पुगैना मनै रलह। हुँक्र लेवीकुलक मनै रलह। गन्‍ती  यूहन्‍नकठे “टुँ के हुइटो” कैक पुछ पठैल तब ऊ का कल कलसे
“मै ख्रीष्‍ट नैहुइटुँ” कैक स्‍वीकार कर्ल। ऊ स्‍पष्‍ट रूपले यी बात कैदेल
हुँक्र हुँकहीन पुछ्‌ल “का टुँ एलिया हुइटो तो”
ऊ कल “नाहीँ मै नैहुइटुँ।”
हुँक्र कल “का टुँ संसारम हमार आशा करल अइना अगमवक्ता हुइटो तो”
ऊ जवाफ देल “नाहीँ।” व्‍य  मला 
हुँक्र कल “टुँ के हुइटो हमन जनादेओ तब हम्र जाक हमन पठुइयन जवाफ देह सेक्‍बी। टुँ अपन्‍हेह के हुइटुँ कठो तो”
ऊ कल “यशैया अगमवक्तक कहलअस उजार ठाउँम चिल्‍लाचिल्‍लाक बोलुइयक मै आवाज हुइटुँ ‘प्रभुक डगर स्‍वाझ बनाओ।’” यशै 
उ बात पुछ आइल मनैन फरिसीहुँक्र पठारख्‍लह
हुँक्र हुँकहीन पुछ्‌ल “ओसिन हो कलसे टुँ ख्रीष्‍ट फे नैहुइटो एलिया फे नैहुइटो ओ हमार आशा करल अगमवक्ता फे नैहुइटो कलसे काजे बप्‍तिस्‍मा देठो”
यूहन्‍ना हुँकन जवाफ देल “मै त पानीक बप्‍तिस्‍मा देठुँ तर टुन्‍हक माझम एक जन बाट जेहीह टुह्र नैचिह्‍न्‍टो
म्‍वार पाछ अउइया उहाँ जो हुइट। मै त उहाँक जुत्तक टेनी छोर्ना योग्यक फे नैहुइटुँ।”
यी सब बात यर्दन लद्‍यक उपार बेथानियम हुइलहा। उ ब्‍याला यूहन्‍ना यिह ठाउँम बप्‍तिस्‍मा देहटलह
द्वासर दिन येशूह आपनओर आइट देख्‍क यूहन्‍ना कल “हेरो सारा संसारह पापमसे छुट्‌कारा देहक लाग बलि हुइना परमेश्‍वरक पठ्‌रू
मै उहाँकऽ बारेम कनहुँ ‘म्‍वार पाछ एक जन अइटीबाट उहाँ महीसे महान् बाट काकरकि उहाँ मै जन्‍मनासे आघहेँ रलह।’
पैल्‍ह मै उहाँह चिन्‍ह्‍ल नैरनहुँ तर इस्राएलीन्‍हक बीचम उहाँह चिन्‍हाइ सेकम कैक मै बप्‍तिस्‍मा देटी आइटुँ।”
यूहन्‍ना आम्‍ही का कल कलसे “मै पवित्र आत्‍मह स्‍वर्गमसे ढुकुरअस आक उहाँकम परट्‍ देख्‍नु
यी घट्‍नासे आघ मै उहाँह चिन्‍ह्‍ल नैरनहुँ तर पानीले बप्‍तिस्‍मा देहो कैक महीह जे पठैल उहाँ जो महीह कल ‘जौन मनैयकम पवित्र आत्‍मह आक परट्‍ देख्‍बो पवित्र आत्‍मले बप्‍तिस्‍मा देहुइया उहाँ जो हुइट।’
मै पवित्र आत्‍मह ढुकुरअस येशूकम परट्‍ देख्‍नु। उहओर्से मै साक्षी देठुँ कि उहाँ जो परमेश्‍वरक छावा हुइट।”
द्वासर दिन फेदोस्र यूहन्‍ना आपन दुइ जन चेलन्‍हकसँग उह ठाउँम ठह्र्‍याइल रलह
ऊ येशूह नेङ्‌ग्‍टी जाइट्‍ देख्‍ल त कल “हेरो उहाँ परमेश्‍वरक पठ्‌रू हुइट।”
हुँकहार कहल यी बात सुन्‍क उ दुइ जन चेलावँ येशूक पाछ लग्‍ल
येशू घुम्‍क हेर्ल ओ हुँकन पाछपाछ आइट्‍ देख्‍क हुँकन पुछ्‌ल “टुह्र का चाहटो” हुँक्र उहाँह कल “रब्‍बी” याकर अर्थ हो गुरुजी “अप्‍न कहाँ रठी”
उहाँ हुँकन कल “आक हेरो ना।” हुँक्र गैल ओ उहाँक बैठल ठाउँ देख्‍ल। उ ब्‍याला चार बजटह। उहओर्से उ दिन हुँक्र उहाँकसँग बास बैठ्‌ल
यूहन्‍नक बात सुन्‍क येशूक पाछ लग्‍ना दुइ जनमध्‍ये एक जन त सिमोन पत्रुसक भैया अन्‍द्रियास रलह
ऊ सबसे पैल्‍ह आपन दादु सिमोन पत्रुसह भेँटैल ओ कल “हम्र मसीह अर्थात् ख्रीष्‍टह भेँटैली।”
अन्‍द्रियास सिमोनह येशूकठे लैगिल। येशू सिमोनह हेर्क कल “टुँ योआनेसक छावा सिमोन हुइटो। आबठेसे टुँ केफास कैजिबो।” केफासक अर्थ पत्‍थर हो ओ यहीह ग्रीक भाषम पत्रुस कैजैठा।
द्वासर दिन येशू गालील क्षेत्रम जैना विचार कर्ल ओ गैल। उ ब्‍याला उहाँ फिलिपह भेँटैल ओ कल “म्‍वार पाछ लागो।”
फिलिप फे पत्रुस ओ अन्‍द्रियासकअस बेथसेदा सहरक मनैया रलह
तबदोस्र फिलिप नथानेलह भेँटैल ओ कल “धर्मशास्‍त्रम मोशा ओ अगमवक्ताहुँक्र ज्‍याकर बारेम लिख्‍रख्‍लह उहाँह हम्र भेँटैली। उहाँ त नासरतम रना योसेफक छावा येशू पो हुइट।”
यी बात सुन्‍क नथानेल हुँकहीन कल “का नासरतसे कौनो असल चिज आइसेक्‍ठा तो”
फिलिप हुँकहीन कल “आक हेरो ना”
येशू नथानेलह आपनठे आइट्‍ देख्‍क हुँकहार बारेम कल “एकठो पक्‍का इस्राएलीह हेरो। हुँकाहारम कुछु छलकपट नैहुइटन।”
नथानेल कल “अप्‍न महीह कसिक चिह्‍न्‍ली” येशू हुँकहीन जवाफ देल “फिलिप टुँहीन बलैनासे आघ टुँ अञ्‍जीरक रूख्‍वटर रहलब्‍याला जो मै टुँहीन देखरख्‍नहुँ।”
नथानेल उहाँह कल “गुरुजी अप्‍न परमेश्‍वरक छावा हुइटी अप्‍न त इस्राएलक राजा हुइटी।”
येशू हुँकहीन कल “का मै टुँहीन अञ्‍जीरक रूख्‍वटर देख्‍नु कलक कारण टुँ विश्‍वास कर्लो टुँ यहीसे फे महान चिज देख्‍बो।”
उहाँ हुँकहीन कल “जाट्‌टीसे मै टुँहन कहटुँ टुह्र स्‍वर्ग उघ्रल ओ परमेश्‍वरक स्‍वर्गदूतन मै मनैयक छावकम उप्‍पर जाइट् ओ टर ओल्‍हाइट्‍ देख्‍बो।” उत 
तीसर दिनिक बात हो। गालील क्षेत्रक काना सहरम एकठो घरम भ्‍वाज रह। येशूक डाई फे उ भ्‍वाजम गैरलही
येशू ओ उहाँक चेलावँ फे उ भ्‍वाजम निउँता पारख्‍लह
भ्‍वाजम देना अङ्‌गूरिक मद ओरागैलिन। उहओर्से येशूक डाई उहाँह कली “अङ्‌गूरिक मद त ओरागैलिन”
येशू हुँकहीन कल “डाई यी हमार समस्‍या नैहो। म्‍वार काम कर्ना समय आम्‍ही नैअइलहो।”
तबदोस्र उहाँक डाई नोकरचाकरहुँकन कली “येशूक कहल अनुसार टुह्र करो।”
ओठे पत्‍थ्रा कुन्‍क बनाइल छठो भँक्री रह। उहिँम लगभग एकएक सय लिटर पानी अटाए। यहूदीहुँक्र असिन भँक्रीक पानी शुद्ध हुइना कामम प्रयोग करँट्‍
येशू नोकरचाकरहुँकन कल “यी सब भँक्रीम पानी भरो।” हुँक्र सब भँक्रीम टनाटन पानी भरदेल
तबदोस्र उहाँ हुँकन कल “आब डान्‍चे पानी पयर्क भ्‍वाजक मुख्‍य मनैयह चिखक लाग देओ।” हुँक्र उहाँक कहल अनुसार कर्ल
उ मुख्‍य मनैया पानी चिख्‍ल त उ अङ्‌गूरिक मद होरलहा। तर उ मद कहाँसे आइल हो कना बात हुँकहीन थाहाँ नैरलहन। उ त पानी पयर्क अन्‍ना नोकरहुँकन केल थाहाँ रलहन। भ्‍वाजक मुख्‍य मनैया दुल्‍हह बलाक कल
“सबजन त पैल्‍ह असल मद पियक लाग देठ पौन्‍हाओँ धेर मद पिक सेक्‍लसे पाछ केल कमसल मद देठ तर अप्‍न त आम्‍हीसम फे असल मद बचैलरलही।”
उहाँक करल अचम्‍मक चिन्‍हमध्‍ये यी पैल्‍ह चिन्‍ह येशू गालील क्षेत्रक काना सहरम कर्ल। असिक उहाँ आपन महिमा प्रकट कर्ल ओ उहाँक चेलावँ उहाँकम विश्‍वास कर्ल
तबदोस्र उहाँ आपन डाई भैयन ओ चेलन्‍हकसँग कफर्नहुम सहरम गैल ओ कुछ दिनसम उहँ रल। मत्ती 
मुक्तिदिवस कना यहूदीन्‍हक टिहार लग्‍घ आरलहा। उ ब्‍याला येशू यरूशलेमम गैल। प्रस 
उहाँ मन्‍दिरम व्‍यापारिन बलि चह्रैना गोरु भेँरी ओ पर्‍यावाँ ब्‍याँचट्‍ देख्‍ल ओ सटही काउन्‍टरम पैँसा सटुइयन फे बैठल देख्‍ल
यी देख्‍क येशू डौँरीक एकठो कोर्रा बनाक मन्‍दिरमसे सबजहन भेँरी ओ गोरु सहित खेद्‍देल। उहाँ पैँसा सटुइयन्‍हक पैँसा छिट्‌कादेल ओ हुँकन्‍हक टेबल फे बिल्‍टादेल
उहाँ पर्‍यावाँ बेँचुइयन कल “यहाँसे यी सब चिज लैजाओ म्‍वार बाबक घरह व्‍यापार कर्ना घर जिन बनाओ।”
तब उहाँक चेलावँ धर्मशास्‍त्रम लिखल यी बात सम्‍झल “हे परमेश्‍वर अप्‍नक घरप्रति रहल म्‍वार जोश म्‍वारभित्तर मनम आगीअस दम्‍कठा।” भज 
तर यहूदी अगुवाहुँक्र येशूह कल “यदि यी काम कर्ना अप्‍नक अधिकार बा कलसे का अचम्‍मक चिन्‍ह हमन देखाइटी”
येशू हुँकन जवाफ देल “यी मन्‍दिरह भत्‍कादेओ मै यहीह तीन दिनम फेदोस्र बनादेहम।” मत्ती   मर्क  
तब यहूदीहुँक्र कल “काहुँ यी मन्‍दिरह बनैना छयालीस वर्ष लग्‍लहा का अप्‍न तीनी दिनम यहीह बनाइ सेक्‍बी”
तर येशूक कहल मन्‍दिर त उहाँक आपनऽ शरीर रलहन
येशू मुवलमसे फेदोस्र जिल त उहाँक चेलाहुँक्र येशूक कहल यी बात सम्‍झल। हुँक्र धर्मशास्‍त्र ओ येशूक कहल बातम विश्‍वास कर्ल
उहाँ मुक्तिदिवसक समयम यरूशलेमम रहलब्‍याला कयौठो अचम्‍मक चिन्‍ह कर्ल। यी देख्‍क धेर मनै उहाँकम विश्‍वास कर्ल
तर येशू हुँकन्‍हकम भर नैपर्ल। मनै कसिन बाट कना उहाँह सब थाहाँ रलहन
मनैन्‍हक बारेम कुई फे उहाँह सिखैना आवश्‍यक नैरह काकरकि उहाँ सब मनैन्‍हक मनक बात जानरख्‍लह
फरिसी समूहक निकोदेमस नाउँ रहल एकठो मनैया रलह। ऊ यहूदी महासभक एकठो सदस्‍य रलह
एक रात ऊ येशूकठे आक कल “गुरुजी परमेश्‍वर हमन सिखाइक लाग अप्‍नह पठैलह। यी बात हमन थाहाँ बा। यदि परमेश्‍वर साथ नैदेल कलसे अप्‍नक करल अचम्‍मक चिन्‍ह कुई फे कर नैस्‍याकट्‍।”
येशू हुँकहीन जवाफ देल “जाट्‌टीसे मै टुँहीन कहटुँ लौव हिसाबले नैजन्‍मट्‍सम कुई फे परमेश्‍वरक राज्‍य द्‌याख नैस्‍याकट्।”
“का कली” निकोदेमस छक्‍क पर्टी कल “बुह्राइल मनैया कसिक आपन डाईक कोखीम फेदोस्र जाइसेकी ओ लौव हिसाबले जन्‍मसेकी”
येशू जवाफ देल “जाट्‌टीसे मै टुँहीन कहटुँ पानी ओ आत्‍माद्वारा नैजन्‍मट्‍सम कुई फे परमेश्‍वरक राज्‍यम जाइ नैस्‍याकट्
मनै त मानवीय जीवन केल जन्‍माइसेक्‍ठ तर आत्‍मिक जीवन देहुइया त पवित्र आत्‍मा हुइट
टुह्र लौव हिसाबले जन्‍म पर्ठा कना बात सुन्‍क अचम्‍म जिन मानो
बयाल जहोँर मन लागल उहँरे बहठा। टुँ बयाल बहट्‍ त सुन्‍ठो तर उ कहाँसे अइठा ओ कहाँ जैठा उ बात नैजन्‍टो। ओसहेँक मनै आत्‍माद्वारा जन्‍मना बात फे टुँ नैजन्‍टो।”
निकोदेमस उहाँह पुछ्‌ल “यी कसिक हुइसेकी”
येशू हुँकहीन जवाफ देल “टुँ इस्राएलीन्‍हक आदरणीय गुरु हुइटो उहफे यी बात नैबुझ्‍टो
जाट्‌टीसे मै टुँहीन कहटुँ हम्र जानल बात बट्‌वैठी ओ द्‌याखल बात टुँहन कठी। तर टुह्र हमार कहल बात नैपत्‍यैटो
मै टुँहन पृथ्‍वीम हुइल् बात कनु तब फे टुह्र विश्‍वास नैकर्टो कलसे यदि मै टुँहन स्‍वर्गक बात कहम त झन् कसिक विश्‍वास कर्बो
स्‍वर्गमसे आइल मै मनैयक छावा बाहेक स्‍वर्गम और कुई फे नैगैलहो। उहओर्से स्‍वर्गक बात महीह केल थाहाँ बा
जसिक मोशा उजार ठाउँम काँसक सँप्‍वा बनाक पोलम उठैल ओसहेँक मै मनैयक छावा फे उठाजाइपर्ठा। गन्‍ती 
परिणाम स्‍वरूप जेजे मनैयक छावकम विश्‍वास करी ऊ अनन्‍त जीवन पाई
“काकरकि परमेश्‍वर संसारह अत्रा धेर प्रेम कर्ल उहाँ आपन एक्‍कठो छावह समेत देल। परमेश्‍वरक छावकम विश्‍वास करुइया कुई फे नाश नैहुई तर ऊ अनन्‍त जीवन पाई
परमेश्‍वर संसारह दोषी ठह्राईक लाग आपन छावह संसारम नैपठैल तर संसार उहाँद्वारा बाँचऽ कैक पठैलह
उहाँकम विश्‍वास करुइया कुई फे दोषी नैठह्रट्‍ तर विश्‍वास नैकरुइया दोषी ठहररहल काकरकि ऊ परमेश्‍वरक एक्‍कठो छावकम विश्‍वास नैकर्लहो
ज्‍योति संसारम आरल। तर मनै ज्‍योतिह मन नैपरैल बेनसे हुँक्र अन्‍धकारह मन परैल काकरकि हुँकन्‍हक काम दुष्‍ट रलहन। यिहकारण हुँक्र दोषी ठह्राजैठ
दुष्‍ट काम कर्ना सबजन ज्‍योतिह हेल्‍हा कर्ठ। ज्‍योतिक आघ अइलसे हुँकन्‍हक करल सब काम छर्लङ्‌ग देखपर्जैठा कना डरले हुँक्र ज्‍योतिक लग्‍घ नैपर्ट
तर सत्‍य हिसाबले चल्‍ना मनै ज्‍योतिक आघ अइठ ओ हुँकन्‍हक करल काम परमेश्‍वरक इच्‍छा अनुसार करल हो कना बात स्‍पष्‍ट रूपले देखपर्ठा।”
तबदोस्र येशू आपन चेलन्‍हकसँग यहूदिया क्षेत्रम गैल ओ कुछ समयसम हुँकन्‍हकसँग उहँ रल ओ बप्‍तिस्‍मा देल
यूहन्‍ना फे सालीमक लग्‍घ एनोनम बप्‍तिस्‍मा देहँट्‍ काकरकि उहाँ प्रशस्‍त पानी रह। मनै बप्‍तिस्‍मा लिहक लाग हुँकाहारठे आइँट्‍
उ समयसम यूहन्‍ना झ्‍यालखानम नैपर्लरलह। मत्ती  मर्क  लूक 
यूहन्‍नक चेलाहुँक्र ओ एकठो यहूदी मनैया शुद्ध हुइना विषयम वादविवाद करलग्‍ल
उहओर्से यूहन्‍नक चेलाहुँक्र हुँकाहारठे आक कल “गुरुजी सुनी यर्दन लद्‍यक उपार अप्‍नकसँग एकठो मनैया रलह। उहाँक बारेम अप्‍न गवाही देलही। आब उहाँ बप्‍तिस्‍मा देहट ओ सबजन उहाँकठे जाइट।”
यूहन्‍ना जवाफ देल “परमेश्‍वर नैदेहट्‍सम मनै कुछु फे पाइ नैसेक्‍ट
‘मै ख्रीष्‍ट नैहुइटुँ तर मै उहाँसे आघ पठागैल मनैया हुइटुँ’ कैक म्‍वार कहल बात त टुह्र सुनरख्‍लो। यूह 
दुल्‍ही त दुल्‍हक हो। दुल्‍हक सङ्‌घारी पञ्‍ज्र रह पैलकम ओ दुल्‍हक आवाज सुन पैलकम धेर आनन्‍दित हुइठ। म्‍वार आनन्‍द फे यिह हो ओ आब यी आनन्‍द पूरा होरहल
उहाँ महान झन् महान हुइटी जाइपर्ठा तर मै घट्‌टी झन् घट्‌टी जाइपर्ठा
“उहाँ स्‍वर्गसे अइल ओ सबसे महान् बाट। हम्र पृथ्‍वीम जन्‍मल् मनै पृथ्‍वीम हुइल बात बट्‌वैठी। तर उहाँ स्‍वर्गसे अइल ओ सबसे महान् बाट
उहाँ आपन द्‌याखल ओ सुनल बात बटोइठ। तर फे उहाँक बट्‌वाइल बात कुई फे विश्‍वास नैकरट्‍
उहाँक कहल बात विश्‍वास कर्ना मनै परमेश्‍वर सत्‍य हुइट कैक ठोकुवा कर्ठ
परमेश्‍वरद्वारा पठागैल् छावा उहाँक वचन बोल्‍ठ काकरकि परमेश्‍वर उहाँह आपन पवित्र आत्‍मक भरपूर देरख्‍ल
परमेश्‍वर बाबा आपन छावह प्रेम कर्ठ ओ सब चिज उहाँक हाँठम देरख्‍ल। मत्ती  लूक 
परमेश्‍वरक छावकम विश्‍वास कर्ना मनै अनन्‍त जीवन पैठ तर छावक आज्ञा नैमन्‍ना मनै कबु फे अनन्‍त जीवनक अनुभव कर नैपैट। तर परमेश्‍वरक रिस हुँकन्‍हकम पर्टीरठन।”
यूहन्‍नसे धेर चेला त येशू बनैटीबाट ओ बप्‍तिस्‍मा फे देटीबाट कना बात फरिसीहुँक्र सुन्‍ल
वास्‍तवम येशू अपन्‍हे बप्‍तिस्‍मा नैदेहँट्‍ तर उहाँक चेलाहुँक्र बप्‍तिस्‍मा देहँट्‍
फरिसीहुँक्र यी बात सुनरख्‍ल कना थाहाँ पैल त येशू यहूदिया क्षेत्र छोर्क फेदोस्र गालील क्षेत्रओर घुम्‍ल
गालील जाइबेर सामरिया क्षेत्र हुइटी जाइ परऽ
येशू सामरिया क्षेत्रक सुखार कना सहरम आपुग्‍ल। यी सहर याकूब आपन छावा योसेफह देहल जग्‍गक लग्‍घ रह। उत  यहो 
उहाँ याकूबक खानल कुवाँ पलरह। येशू नेङ्‌ग्‍क डट्‌कर रलह ओ उह कुवँक किनारम बैठ्‌ल। उ ब्‍याला लगभग बाह्र बजल रह
एकठो सामरी जन्‍नीमनैया पानी भरक लाग उहाँ अइली। येशू हुँकहीन कल “महीह पानी पियक लाग देओ।”
उहाँक चेलाहुँक्रजुन सहरम खैना चिज किन गैरलह
सामरी जन्‍नीमनैया कली “अप्‍न यहूदी होक फे कसिक मै सामरी जन्‍नीमनैयसे पिना पानी माङ्‌गटी” काकरकि यहूदीहुँक्र सामरीहुँकनसे कुछु सम्‍बन्‍ध नैढरँट्‍। एज्रा  नहे 
येशू हुँकहीन कल “यदि टुँ परमेश्‍वरक वरदान ओ टुँहीनसे पानी मङ्‌ना व्‍यक्तिह चिह्‍न्‍टो कलसे टुँ ओहीसे मङ्‌ग्‍ने रलहो ओ ऊ टुँहीन जीवित पानी देने रह।”
उ जन्‍नीमनैया कली “हजुर अप्‍नकठे पानी भर्ना बाल्‍टी त नैहो ओ कुवाँ फे बर्का गहिँर बा। तब अप्‍न कहाँसे उ जीवित पानी अन्‍बी
यी कुवाँ त हमार पुर्खा याकूबक खानल हो। ऊ अपन्‍हे हुँकहार लर्कापर्का ओ लालाबाला यिह कुवँक पानी पियँट्‍। का अप्‍न हमार पुर्खा याकूबसे फे महान् हुइटी नि”
येशू हुँकहीन कल “यी पानी पिउइयन सबजहन फेदोस्र प्‍यास लागजहीन
तर म्‍वार देहल पानी पिउइयह फेदोस्र कबु फे प्‍यास नैलगहीँस। काकरकि म्‍वार देहल पानी वाकरम बहटी रना पानीक मूल होजउइया बाटस ओ ओहीह अनन्‍त जीवन देहहीँस।”
उ जन्‍नीमनैया उहाँह कली “हजुर ओसिन हो कलसे महीह उह पानी दी ओ महीह फेदोस्र कबु फे प्‍यास नैलागी ओ यिहाँ पानी लेह फे अइटीरह नैपरी।”
येशू हुँकहीन कल “जाओ ओ आपन गोस्‍यह बलाक आनो।”
उ जन्‍नीमनैया उहाँह कली “म्‍वार गोस्‍या नैहुइट।”
येशू हुँकहीन कल “‘म्‍वार गोस्‍या नैहुइट’ कैक टुँ ठीक कलो
टुँहार पाँचठो गोस्‍यन होसेक्‍ल। ओ आब जौन मनैयसे टुँ रठो ऊ फे टुँहार आपन गोस्‍या नैहुइट। टुँहार कहल बात सत्‍य हो।”
उ जन्‍नीमनैया उहाँह कली “हजुर अप्‍न पक्‍का फे अगमवक्ता हुइटी
हमार सामरी पुर्खाहुँक्र यी पर्वत्‍वम परमेश्‍वरक आराधना करँट्‍। तर अप्‍न यहूदीहुँक्रजुन परमेश्‍वरक आराधना कर्ना ठाउँ यरूशलेम केल हो कैक कठी।”
येशू हुँकहीन कल “हेरो बाबु महीह विश्‍वास करो उ ब्‍याला अइटीबा जब टुह्र ना त यी पर्वत्‍वम ना यरूशलेमम परमेश्‍वर बाबक आराधना कर्बो
टुह्र सामरीहुँक्र परमेश्‍वरह नैचिह्‍न्‍टो तर फे आराधना कर्ठो। हम्र यहूदीहुँक्र परमेश्‍वरह चिह्‍न्‍क आराधना कर्ठी काकरकि मुक्ति देहुइया यहूदीन्‍हकमसे अइठ
तर परमेश्‍वर बाबह सत्‍यसत्‍य हिसाबले आराधना करुइयन परमेश्‍वरक आत्‍मक अगुवाइ सहित सत्‍यताम आराधना कर्ना समय अइटीबा ओ वास्‍तवम उ समय आब हो। वास्‍तवम परमेश्‍वर बाबा अस्‍तह आराधना कर्ना मनैन खोज्‍ठ
परमेश्‍वर आत्‍मा हुइट। उहओर्से उहाँक आराधना कर्ना मनै उहाँक आत्‍मक अगुवाइ सहित सत्‍यताम आराधना करपर्ठा।”
उ जन्‍नीमनैया उहाँह कली “महीह थाहाँ बा ख्रीष्‍ट कैजिना मसीह अउइयाबाट। उहाँ अइहीँ त हमन सब बात बुझादेहीँ।”
येशू हुँकहीन कल “मै जे टुँहीनसे बात बट्‌वाइटुँ उह त हुइटुँ।”
उहब्‍याला उहाँक चेलावँ घुम्‍क आपुग्‍ल। हुँक्र उहाँह एकठो महिलसे बात बट्‌वाइट्‍ देख्‍क छक्‍क पर्ल तर “अप्‍न का चाहटी” अथवा “अप्‍न उ महिलसे काजे बात बट्‌वाइटी” कैक कुई फे नैपुछ्‌ल
तब उ महिला आपन गग्री ओठहेँ छोर्क सहरम गैली ओ मनैन कली
“आओ ओ एकठो मनैयह हेरो उहाँ म्‍वार करल सब काम महीह कैदेल। कहोँ उहाँ जो ख्रीष्‍ट त नैहुइट”
तब हुँक्र सहरमसे निकर्क उहाँकठे जाइलग्‍ल
उह समयम चेलावँ उहाँह खैना चिज देटी “गुरुजी कुछुकुछु खाई” कैक बिन्‍ती करटलह
तर उहाँ हुँकन कल “म्‍वारठे खैना चिज बा जौन चिज टुँहन थाहाँ नैहो।”
उहओर्से चेलावँ अप्‍नअप्‍न पुछीकपुछा कर्ल “कुई उहाँक लाग खैना चिज आन्‍देहल कि का”
येशू हुँकन कल “म्‍वार खैना चिज त महीह पठुइयक आज्ञापालन कर्ना ओ उहाँक काम पूरा कर्ना हो
टुह्र कठो ‘बाली पक्‍ना आम्‍ही चार मैन्‍हा लगुइयाबा’ तर मै टुँहन कहटुँ खेती निहार्क हेरो बाली पाकस्‍याकल कट्‍ना पूरा होरहल
बाली कटुइयन ज्‍याला पैठ ओ काटल ओ जम्‍मा करल बालीजुन अनन्‍त जीवनम आनगैल् मनै हुइट। तब बीया बुउइयन ओ बाली कटुइयन सँगसँग आनन्‍द मनैठ
अठे ‘एकठो मनैया बीया बुइठा ओ और मनैया बाली कट्‍ठा’ कना उखान ठ्‌याक्‍क मिल्‍ठा
मै टुह्र मेहनत नैकरल ठाउँम टुँहन बाली काट पठैनु। और जन मेहनत कर्लह ओ हुँकन्‍हक करल मेहनतक नतिजा टुह्र पारख्‍लो।”
“म्‍वार करल सब काम उहाँ बट्‌वादेल” कैक उ सामरी महिला कली। हुँकहार कहल उह गवाहीक कारण उ सहरक धेर मनै येशूम विश्‍वास कर्ल
हुँक्र उहाँह भ्‍याँट कर अइल ओ उहाँह “हमारसँग रही” कैक बिन्‍ती कर्ल। उहओर्से उहाँ हुँकन्‍हकसँग दुइ दिनसम रल
उहाँक ब्‍वालल् वचनक कारण झन् धेर सामरीहुँक्र उहाँकम विश्‍वास कर्ल
हुँक्र उ महिलह कल “टुँहार बात सुन्‍क केल नाहीँ तर हम्र अपन्‍हे उहाँक बट्‌वाइल बात सुन्‍क विश्‍वास कर्ली। उहाँ जाट्‌टीसे जो संसारक मुक्ति देहुइया हुइट कना बात आब हम्र थाहाँ पैली।”
दुइ दिन पाछ येशू उहाँसे गालीलम गैल
आपन गाउँम कौनो अगमवक्तक आदर नैहुइट्‍ कैक येशू अपन्‍हे कैरख्‍लह। मत्ती  मर्क  लूक 
जे होस उहाँ गालीलम पुग्‍ल त मनै उहाँह स्‍वागत कर्ल। काकरकि यरूशलेमम मुक्तिदिवसक टिहार मान गैल्‌म येशूक करल अचम्‍मअचम्‍मक काम हुँक्र देखरख्‍लह। यूह 
येशू गालील क्षेत्रक काना सहरम फेदोस्र गैल। उह सहरम उहाँ पानीह अङ्‌गूरिक मद बनारख्‍लह। येशू यी सहरम रहलब्‍याला कफर्नहुम सहरम रना एक जन राजदरवारक कर्मचारीक छावा बेराम रलह। यूह 
येशू यहूदियासे गालीलम आरल कना बात सुन्‍ल त उ कर्मचारी येशूकठे गैल ओ येशूह “म्‍वार छावा मुवमुव होरहल अप्‍न आक चोखादी” कैक बिन्‍ती कर्ल
येशू हुँकहीन कल “टुह्र अचम्‍मक चिन्‍ह ओ काम नैद्‌याखट्‍सम कबु फे विश्‍वास नैकर्टो।”
कर्मचारी कल “हजुर दया कैक म्‍वार छावा मुनासे आघहेँ आदी।”
येशू हुँकहीन कल “जाओ टुँहार छावा बाँचजाई।” उ मनैया येशूक कहल वचन विश्‍वास कर्ल ओ घरओर घुम्‍ल
जैटीजैटी डगरिम हुँकहार नोकरहुँक्र हुँकहीन भेँटैल ओ कल “अप्‍नक छावा त बाँचगैल।”
ऊ हुँकन पुछ्‌ल “म्‍वार छावा कत्रा ब्‍याला चोखाइल”
हुँक्र कल “काल दिनक एक बजे हुँकहीन जर छोर्लिन।”
येशू हुँकहीन “टुँहार छावा बाँचजाई” कैक कहल ब्‍याला आपन छावा चोखाइल बात उ कर्मचारी थाहाँ पैल। उहओर्से ऊ ओ हुँकहार सलघरक मनै येशूम विश्‍वास कर्ल
यी काम यहूदियासे गालीलम आक येशूक करल द्वासर अचम्‍मक चिन्‍ह रह
कुछ समय पाछ यहूदीन्‍हक एकठो टिहार आइल ओ येशू यरूशलेमम गैल
यरूशलेम सहरम भेँरीगेटक लग्‍घ एकठो पोखरी बा। यी पोखरीह हिब्रू भाषम बेथस्‍दा कैजैठा ओ याकर गिन्यौर पाँचठो पाटी बा
उ पाटीम धेर किसिमक बेरम्‍हेन आन्‍धर नाङ्‌गर प्‍यारालाइस रोग लागल मनै ढनामन रहँट्। हुँक्र कत्रा ब्‍याला पानी हिलाजाइ कैक अश्‍या लग्‍लरहँट्‍
काकरकि ब्‍यालाब्‍यालाम परमप्रभुक एकठो दूत आक पोखरीक पानी हिलादेहँट्‍। पानीम लहरी चलल् ब्‍याला सबसे आघ पानीम पैँस्‍ना बेरम्‍ह्‍या चाहा जसिन र्‍वाग लागल रलसे फे चोखाजाए।
उहाँ एकठो असिन बेरम्‍ह्‍या रह कि वाकर बेराम पर्लक अठ्‍तीस वर्ष होरलहस
येशू ओहीह ओठे सुतल देख्‍ल ऊ बेराम पर्लक धेर साल होसेक्‍लक थाहाँ पैल त ओहीह कल “का टुँ चोखाइ चाहटो”
उ बेराम मनैया उहाँह कहल “हजुर पानीम लहरी चलल् ब्‍याला महीह पोखरीम डारदेना म्‍वार कुई फे नैहुइट। मै जैटीजैटी महीसे आघ और मनैया पानीम जाजैठा।”
येशू ओहीह कल “उठो आपन बिस्‍तारा बोको ओ नेङ्‌गो।”
ओत्रा कटीसाइत उ मनैया चोखागैल् ओ आपन बिस्‍तारा बोक्‍क नेङ्‌गैल्। उ दिन यहूदीन्‍हक बिसैना दिन रह
उहओर्से यहूदी अगुवाहुँक्र उ चोखाइल मनैयह कल “आज त बिसैना दिन हो ओ व्‍यवस्‍थम बिस्‍तारा बोक्‍क नेङ्‌ग्‍ना अनुमति नैहो।” नहे  यर 
ऊ हुँकन जवाफ देहल “जे महीह चोखैल उहाँ जो महीह आपन बिस्‍तारा बोक्‍क नेङ्‌गो कलह।”
हुँक्र ओहीह पुछ्‌ल “टुँहीन आपन बिस्‍तारा बोक्‍क नेङ्‌गो कना मनैया के हो”
उ ठाउँम भीड लागलरह ओ येशू भीडम कहोँर बिलागैल। ओ उ चोखाइल मनैयाजुन येशूह चिन्‍ह्‍ल नैरह
कुछ समय पाछ येशू ओहीह मन्‍दिरम भेँटैल ओ कल “हेरो आब टुँ चोखारलो। फेदोस्र पाप जिन करो। कर्बो कलसे टुँ झन् खराब दशम पर्बो।”
तबदोस्र उ मनैया यहूदी अगुवन्‍हकठे गैल् ओ महीह चोखैना मनैया त येशू हुइट कैक हुँकन जनादेहल
येशू यी काम बिसैना दिनम कर्लकओर्से यहूदी अगुवाहुँक्र उहाँह दुःख देहलग्‍ल
तब येशू हुँकन कल “म्‍वार बाबा आम्‍हीसम काम कर्टिबाट ओ मै फे काम कर्टिबाटुँ।”
यहूदी अगुवाहुँक्र येशूह बिसैना दिन भङ्‌ग करल ठह्रैल। अत्र केल नैहोक उहाँ परमेश्‍वरह बाबा कैक अपन्‍हेह परमेश्‍वरक बराबर बनैल। उहओर्से हुँक्र उहाँह मुवाइक लाग झन् धेर दाउ ख्‍वाज लग्‍ल
येशू हुँकन कल “जाट्‌टीसे मै टुँहन कहटुँ मै छावा आपन तर्फसे कुछु कर नैसेक्‍टुँ। बाबह ज्‍या करल देख्‍ठुँ मै उह केल कर्ठुं। बाबा ज्‍याज्‍या कर्ठ मै छावा फे उह जो कर्ठुं
काकरकि बाबा मै छावह प्रेम कर्ठ ओ उहाँ आपन कर्टिरहल सब काम मै छावह देखैठ। यहीसे महान् काम उहाँ मै छावह देखुइयाबाट ओ टुह्र छक्‍क पर्बो
बाबा मुवल मनैन फेदोस्र जियाक जीवन देहअस मै छावा फे आपन चाहल मनैन जीवन देहुइयाबाटुँ
बाबा केक्रो न्याय नैकर्ट तर सब न्याय कर्ना काम मै छावह सुम्‍पदेरख्‍ल
ताकि बाबक आदर करअस सबजन छावक फे आदर करहीँ। छावक आदर नैकर्ना मनैया ओहीह पठैना बाबक फे आदर नैकरट्‍
“जाट्‌टीसे मै टुँहन कहटुँ म्‍वार वचन सुन्‍ना ओ महीह पठुइयह विश्‍वास कर्ना मनैयकसँग अनन्‍त जीवन बा। ओहीह कबु फे दोषी नैठह्राजाई तर ऊ मृत्‍युमसे जीवनम पैल्‍हहेँ गैरहल
जाट्‌टीसे मै टुँहन कहटुँ समय अइटीबा वास्‍तवम आस्‍याकलबा जब मुवल मनै मै परमेश्‍वरक छावक आवाज सुनहीँ ओ सुनुइयन जुन जिजैहीँ
काकरकि बाबकम जीवन देना शक्ति बाटन ओ उहाँ उ जीवन देना शक्ति मै छावह फे देरख्‍ल
ओ छावह सबजन्‍हक न्याय कर्ना अधिकार देरख्‍ल काकरकि उहाँ मनैयक छावा हुइट
“यी बात सुन्‍क अचम्‍म जिन मानो काकरकि समय अइटीबा उ समयम गर्‍यम रहुइयन उहाँक आवाज सुनुइयाबाट दान 
ओ गर्‍यमसे निकर्क अउइयाबाट। असल काम करल मनै मुवलमसे फेदोस्र जिक अनन्‍त जीवन पैहीँ ओ खराब काम करल मनैजुन मुवलमसे फेदोस्र जिक दण्‍ड भोगहीँ
मै अपन्‍हे कुछु फे कर नैसेक्‍टुँ। मै परमेश्‍वर बाबसे पाइल आज्ञा अनुसार जो न्याय कर्ठुं। असिक म्‍वार करल न्याय ठीक रठा काकरकि मै आपन इच्‍छा अनुसार काम नैकर्टुं तर महीह पठुइया बाबक इच्‍छा अनुसार जो कर्ठुं
“यदि मै अपन्‍हे केल आपन बारेम गवाही देटुँ कलसे म्‍वार गवाही सत्‍य नैहुइनेरह
तर म्‍वार बारेम गवाही देहुइया एकठो और व्‍यक्ति अर्थात् परमेश्‍वर बाबा बाट ओ म्‍वार बारेम उहाँक देहल गवाही सत्‍य रठा कना बात म्‍वार लाग थाहाँ बा
“टुह्र बात बुझक लाग आपन मनैन यूहन्‍नकठे पठैलो ओ ऊ सत्‍य गवाही देरख्‍ल। यूह  
वास्‍तवम महीह मनैन्‍हक गवाही नैचाहट्‍ तर टुह्र मुक्ति पाइसेको कैक मै यी बात बटोइठुँ
यूहन्‍ना त बर्टिरहल ओ चम्‍कटीरहल दियाअस रलह ओ टुह्र हुँकहार अजरारम एक घरिक आनन्‍दित हुइ चहलो
“तर यूहन्‍नक देहल साक्षीसे वजनदार साक्षी म्‍वारठे बा काकरकि म्‍वार बाबा महीह कर लगैलक काम मै कर्टिबाटुँ ओ यिह कामले बाबा महीह पठैलह कैक म्‍वार बारेम साक्षी देठा
महीह पठुइया बाबा अपन्‍हे फे म्‍वार बारेम साक्षी देरख्‍ल। टुह्र ना त कबु उहाँक आवाज सुनरख्‍लो ना त उहाँह देखरख्‍लो। मत्ती  मर्क  लूक 
उहाँक वचन टुन्‍हक मनम नैरहट्‍। काकरकि टुह्र उहाँक पठाइल मनैयह विश्‍वास नैकर्टो
धर्मशास्‍त्रम अनन्‍त जीवन पाजैठा कैक टुह्र उहाँ खोजी कर्ठो। उह धर्मशास्‍त्र त म्‍वार बारेम साक्षी देठा
तर फे टुह्र जीवन पाइक लाग म्‍वारठे अइना इन्‍कार कर्ठो
“मनै म्‍वार आदर कर्लसे फे या नैकर्लसे फे उहिँले महीह कुछु फरक नैपारट्‍
तर मै टुँहन चिह्‍न्‍ठुँ ओ टुन्‍हकम परमेश्‍वरक प्रेम नैहो कना बात मै जन्‍ठुँ
मै आपन बाबक अधिकार लेक आरनु तर फे टुह्र महीह ग्रहण नैकर्टो। तर यदि कुई आपन अधिकार लेक आइल कलसे टुह्र ओहीह ग्रहण कर्ठो
टुह्र एकऔरजन्‍हक प्रशंसा खोज्‍ठो तर एक्‍कठो परमेश्‍वरसे अइना प्रशंसक कुछु मतलब नैकर्टो। असिन अवस्‍थम टुह्र कसिक विश्‍वास कर सेक्‍बो
“मै टुँहन बाबक सामुन्‍नेम दोष लगैम कैक जिन सम्‍झो। टुह्र मोशकम भरोसा कैरख्‍लो वास्‍तवम टुँहन दोष लगैना उह हुइट
यदि टुह्र जाट्‌टीसे मोशह विश्‍वास कर्टो कलसे महीह फे विश्‍वास कर्नेरलहो काकरकि ऊ त म्‍वार बारेम लिख्‍लह
तर यदि टुह्र हुँकहार लिखल बात विश्‍वास नैकर्टो कलसे म्‍वार कहल बात कसिक विश्‍वास कर्बो”
तबदोस्र येशू गालील समुद्र नाहाङ्‍क उपार गैल। उ समुद्रह तिबेरियास समुद्र फे कैजैठा।
मनैन्‍हक एकठो भारी भीड उहाँक पाछ लागल काकरकि उहाँ बेरम्‍हेन अचम्‍म प्रकारले चोखैलक हुँक्र देखरख्‍लह
येशू एकठो पर्वत्‍वम गैल ओ आपन चेलन्‍हकसँग बैठ्‌ल
उ ब्‍याला मुक्तिदिवस कना यहूदीन्‍हक टिहार लग्‍घ आरलहा
मनैन्‍हक एकठो भारी भीड आपनओर आइट्‍ देख्‍क येशू आपन चेला फिलिपह पुछ्‌ल “यी मनैन खवाइक लाग हम्र कहाँसे रोटी किन्‍क अन्‍ना”
येशू यी बात फिलिपक मन जाँचक लाग पुछ्‌लह। उहाँ अप्‍न ज्‍या करक लाग रलह उ बात उहाँह पैल्‍हहेँ थाहाँ रलहन
फिलिप उहाँह कल “प्रत्‍येक मनैयह डानडान केल देलसे फे दुइ सय चाँदीक पैँसले  चाँदीक पैँसले यी पदम ग्रीक भाषम “चाँदीक पैँसक” ठाउँम “दिनारी” लिखल बा। उ ब्यालम मञ्‍जोरी कर्ना एकठो मनैयक एक दिनिक ज्याला एकठो दिनार रह। रोटी किन्‍क फे हुँकन नैपुगहिन।”
और एकठो चेला सिमोन पत्रुसक भैया अन्‍द्रियास प्‍वाक्‍क बोल्‍ल
“हुइना त यिहाँ एकठो लौँरकठे जौँक पाँचठो रोटी ओ दुइठो मच्‍छी बाटस तर अत्रा धेर जहन अत्रले कहाँ पुगी”
येशू कल “मनैन बैठ लगाओ।” उ ठाउँम धेर घाँस रहल चउर रह ओ मनै उहँ बैठ्‌ल। उहाँ लगभग पाँच हजार पुरुषहुँक्र रलह
तब येशू उ पाँचठो रोटी लेक परमेश्‍वरह धन्‍यवाद देल ओ बैठल मनै खैहीँ कैक चेलन बाँट लगैल। मच्‍छी फे ओसहेँक बाँट लगैल। हुँक्र सबजन अघाअघा खैल
हुँक्र खाक सेक्‍ल त येशू आपन चेलन कल “उब्रल टुक्रिटुक्रा उठाओ एक्‍को खर्बास हुइ जिन देओ।”
खाक उब्रल उ जौँक पाँचठो रोटीक टुक्रिटुक्रा हुँक्र उठैल त बाह्र छिट्‌वा हुइल्
उहओर्से उहाँक करल यी अचम्‍मक चिन्‍ह देख्‍क मनै कल “संसारम हमार आशा करल अइना अगमवक्ता जाट्‌टीसे उहाँ जो हुइट।”
मनै उहाँह जबरजस्‍ती राजा बनाइक लाग बाट कना बात येशू थाहाँ पैल त उहाँ फेदोस्र अकल्‍हे पर्वत्‍वओर गैगिल
सन्‍झ्‍या हुइल् त उहाँक चेलाहुँक्र समुद्रओर गैल
ओ लाऊम चिहुर्क हुँक्र समुद्रक उपार कफर्नहुमओर जाइलग्‍ल। जैटीजैटी अन्‍धार होगैल् ओ येशूजुन आम्‍हीसम हुँकन्‍हकठे नैअइलरलह
बर्का बयाल अइलकओर्से समुद्रम छल्‍का उठ लागल
चेलाहुँक्र लाऊम चिहुर्क लगभग पाँचछ किलोमिटर दूर गैरलह। तब हुँक्र येशूह पानीक उप्रउप्र नेङ्‌ग्‍टी लाऊओर आइट देख्ल। हुँकन भारी डर लग्‍लन
तर उहाँ हुँकन कल “मै हुइटुँ जिन डराओ।”
यी सुन्‍क चेलाहुँक्र खुशी हुइटी येशूह लाऊम चिउह्रैल ओ हुँक्र पुग पर्ना ठाउँम लाऊ तुरुन्‍त पुग्‍गैल्
आघक दिन समुद्रक उपार रहल भीड उहाँ एक्‍कठो लाऊ देखरख्‍लह। येशू आपन चेलन्‍हकसँग लाऊम नैचिहुर्लरलह तर उहाँक चेलावँ केल गैरलह कना बात हुँक्र द्वासर दिन महसुस कर्ल
तब येशू परमेश्‍वरह धन्‍यवाद चह्राक मनैन रोटी खवाइल ठाउँक लग्‍घ तिबेरियास सहरसे मनै कयौठो लाऊम आपुग्‍ल
भीडक मनै येशू ओ उहाँक चेलन नैदेख्‍ल त लाऊम चिहुर्क कफर्नहुम सहरओर येशूह ख्‍वाज गैल
हुँक्र उहाँह समुद्रक उपार भेँटैल त पुछ्‌ल “गुरुजी अप्‍न यिहाँ कब अइलही”
येशू हुँकन जवाफ देल “जाट्‌टीसे मै टुँहन कहटुँ टुह्र म्‍वार देखाइल चिन्‍हक अर्थ बुझ्‍क नाहीँ तर अघाअघा रोटी खाइ पैलक कारण टुह्र महीह खोज्‍ठो
नाश हुइना रोटीक लाग केल काम कर्ना नैहो तर अनन्‍त जीवन देना रोटीक लाग काम करो। उ रोटी मै मनैयक छावा टुँहन देहम। काकरकि याकर लाग परमेश्‍वर बाबा म्‍वारम आपन छाप लगादेरख्‍ल।”
हुँक्र उहाँह कल “ओसिन हो कलसे परमेश्‍वरक चाहना अनुसार काम करक लाग हम्र का करपर्ठा”
येशू हुँकन कल “परमेश्‍वरक पठाइल मनैयह विश्‍वास करपर्ठा परमेश्‍वरक चाहना अनुसारक काम यिह हो।”
उहओर्से हुँक्र उहाँह कल “यदि अप्‍न हमन अप्‍नकम विश्‍वास करल चहठी कलसे एकठो अचम्‍मक चिन्‍ह देखाइ ना अप्‍न का करसेक्‍ठी
हमार पुर्खाओँ उजार ठाउँम मन्‍न कैजिना रोटी खैल। यिह बात धर्मशास्‍त्रम लिखल बा ‘उहाँ हुँकन्‍हक खाइक लाग स्‍वर्गसे रोटी देल।’” प्रस  भज 
येशू हुँकन कल “जाट्‌टीसे मै टुँहन कहटुँ टुँहन स्‍वर्गसे रोटी देहुइया मोशा नैहुइट तर स्‍वर्गसे टुँहन वास्‍तविक रोटी देहुइया म्‍वार बाबा हुइट
परमेश्‍वरक जाट्‍टिक रोटी उह हुइट जे स्‍वर्गसे अइठ ओ संसारक मनैन जीवन देठ।”
हुँक्र उहाँह कल “प्रभु यी रोटी हमन सड्‌डभर देटीरही।”
येशू हुँकन कल “अनन्‍त जीवन देना रोटी मैहे हुइटुँ। म्‍वारम विश्‍वास कैक म्‍वार चेला हुइना मनैयह कबु फे भुँखप्‍यास नैलगहीँस
तर मै टुँहन कनु जे टुह्र म्‍वार करल चिन्‍ह देख्‍क फे विश्‍वास नैकर्लो
बाबा महीह देना सबजन म्‍वारठे अइहीँ ओ म्‍वारठे अउइयन कबु फे मै नैखेदम
मै आपन इच्‍छा पूरा करक लाग स्‍वर्गसे अइलक नैहुइटुँ तर महीह पठुइयक इच्‍छा पूरा करक लाग अइनहुँ
महीह पठुइयक इच्‍छा का हो कलसे परमेश्‍वर महीह देहलमध्‍ये किहुह फे मै नैगुमाऊँ तर हुँकन संसारक अन्‍तिम दिनम जियादिउँ
म्‍वार बाबक इच्‍छा यिह हो कि मै छावह हेर्ना ओ म्‍वारम विश्‍वास कर्ना सबजन अनन्‍त जीवन पैहीँ ओ अन्‍तिम दिनम मै हुँकन जियादेहम।”
येशू “स्‍वर्गसे आइल रोटी मैहे हुइटुँ” कलक कारण यहूदी अगुवाहुँक्र उहाँक विरोधम असिक गनगनाइ लग्‍ल
“का यी योसेफक छावा येशू नैहो याकर डाईबाबह हम्र नैचिन्‍ह्‍टी का आब यी कसिक ‘मै स्‍वर्गसे आइल हुइटुँ’ कैक कठा”
येशू हुँकन कल “टुह्र अप्‍नअप्‍न जिन गनगनाओ
महीह पठुइया बाबा म्‍वारठे अइना मन नैदेहट्‍सम कुई फे म्‍वारठे आए नैस्‍याकट्‍ म्‍वारठे अइना सबजहन मै अन्‍तिम दिनम जियादेहम
अगमवक्तन्‍हक किताबम असिक लिखल बा ‘परमेश्‍वर सब मनैन सिखैहीँ।’ परमेश्‍वर बाबक शिक्षा सुन्‍ना ओ सिख्‍ना सबजन म्‍वारठे अइठ। यशै 
परमेश्‍वर बाबह कुई फे नैदेख्‍लहो। परमेश्‍वर बाबकठेसे अउइया केल उहाँह देखराखल
जाट्‌टीसे मै टुँहन कहटुँ विश्‍वास करुइया अनन्‍त जीवन पाराखल
अनन्‍त जीवन देना रोटी मैहे हुइटुँ
हो टुन्‍हक पुर्खाओँ उजार ठाउँम मन्‍न कैजिना रोटी खैल तर फे पाछ मुल त काहुँ
मै त स्‍वर्गसे अइना रोटीक बारेम बट्‌वाइटुँ जौन रोटी खउइयन नैमुट
स्‍वर्गसे आइल जिटीह रोटी मैहे हुइटुँ यी रोटी खउइयन सड्‌डभर जिटीरहुइयाबाट। मै देना यी रोटी म्‍वार शरीर हो। संसारक मनै जीवन पैहीँ कैक मै आपन शरीर देहुइयाबाटुँ।”
यी बातम यहूदीहुँक्र तर्कविर्तक करलग्‍ल। हुँक्र कल “यी मनैया कसिक हमन आपन शरीर खाइ देह सेकी”
येशू हुँकन कल “जाट्‌टीसे मै टुँहन कहटुँ यदि टुह्र मै मनैयक छावक शरीर नैखैलो ओ म्‍वार रगत नैपिलो कलसे टुह्र अनन्‍त जीवन पाइ नैसेक्‍टो
म्‍वार शरीर खैना ओ म्‍वार रगत पिना मनैयकसँग अनन्‍त जीवन बा ओ अन्‍तिम दिनम मै ओहीह जियादेहम
काकरकि म्‍वार शरीर जाट्‌टीसे खैना चिज हो ओ म्‍वार रगत जाट्‌टीसे पिनाचिज हो
म्‍वार शरीर खउइया ओ म्‍वार रगत पिउइया म्‍वारम रठा ओ मै वाकरम रठुँ
मै महीह पठुइया जिटीह परमेश्‍वर बाबक कारणले जिठुँ ओसहेँक महीह खउइया म्‍वार कारणले जिउइयाबा
स्‍वर्गसे आइल रोटी मैहे हुइटुँ। यी रोटी टुन्‍हक पुर्खन्‍हक खाइल रोटीअस नैहो। हुँक्र उ रोटी खैल तर फे पाछ मुल। तर मै देना यी रोटी खउइयन सड्‌डभर जिटीरहुइयाबाट।”
येशू यी बात कफर्नहुम सहरक सभाघरम शिक्षा देहबेर कलह
यी बात सुन्‍क येशूक चेलाहुँक्रमध्‍ये धेर जन कल “यी शिक्षा त भारी कर्रा बा। असिन बात के मान सेकी”
चेलावँ याकर बारेम गनगनाइट कना जान्‍क येशू हुँकन कल “का यी बातले टुह्र पाछ हट्‍जैबो तो
ओसिन हो कलसे मै मनैयक छावह घुम्‍क स्‍वर्गम जाइट्‍ देख्‍बो त टुँहन कसिन लागी
जीवन देहुइया त पवित्र आत्‍मा जो हुइट। मनैन्‍हक शक्तिले असिन काम हुइबोहुइबो नैकरट्‍। म्‍वार ब्‍वालल् वचन पवित्र आत्‍मसे आइल हो ओ टुँहन जीवन देठा
तर टुह्रमध्‍ये कत्रा जन महीह विश्‍वास नैकर्टो।” येशू काजे यी बात बटोइल कलसे विश्‍वास नैकरुइयन केके हुइहीँ ओ उहाँह ध्‍वाखा देहुइया के हुई कना बात उहाँह सुरुसे थाहाँ रलहन।
तब येशू फेदोस्र कल “उहओर्से मै टुँहन कनहुँ बाबा म्‍वारठे अइना मन नैदेहट्‍सम कुई फे म्‍वारठे आए नैस्‍याकट्‍।”
तबठेसे उहाँक चेलाहुँक्रमध्‍ये धेर जन उहाँक पाछ लाग छोर्ल
येशू बाह्र जन चेलन पुछ्‌ल “का टुह्र फे महीह छोर्क जैबो”
सिमोन पत्रुस जवाफ देल “हे प्रभु हम्र क्‍याकरठे जैबी अनन्‍त जीवन देना वचन त अप्‍नकठे बा
अप्‍न परमेश्‍वरक पठाइल पवित्र जन हुइटी कना बात हम्र विश्‍वास कैरख्‍ली। यी बात हमन थाहाँ बा।” मत्ती  मर्क  लूक 
येशू हुँकन कल “मै टुह्र बाह्रहेजहन नैरोज्‍नहुँ का तर फे टुह्रमध्‍ये एकठो त शैतानऽ हो।”
येशू यी बात सिमोन इस्‍करियोतक छावा यहूदक बारेम कलह काकरकि ऊ बाह्र चेलामध्‍ये येशूह पक्रादेहुइया चेला उह रह
तबदोस्र येशू गालील क्षेत्रम घुमफिर कर्ल। उहाँ यहूदिया क्षेत्रम जाइ नैचहल काकरकि उ ठाउँक यहूदीहुँक्र उहाँह मुवादेना दाउम रलह
उ ब्‍याला यहूदीहुँक्र झोँप्री बनाक मनैना टिहार आइटह। लेवी  व्‍य 
येशूक भैयाओँ उहाँह कल “आब अप्‍न गालीलसे यहूदिया क्षेत्रम जाई। अप्‍नक कर्टिरहल अचम्‍मक काम उहाँ फे चेलावँ देखहीँ
नाउँ चलाइ चहना मनै गुपचुपम काम नैकर्ट। अप्‍न फे अचम्‍मक काम कर्टिबाटी ओ यी अचम्‍मक काम संसारम सबजहन थाहाँ ह्‍वाए।”
काकरकि उहाँक भैयाओँ फे उहाँकम विश्‍वास नैकरँट्‍
येशू हुँकन कल “म्‍वार लाग ठीक समय आम्‍ही नैअइलहो। टुन्‍हक लाग त जौन समय रलसे फे ठीक बा
संसारक मनै टुँहन हेल्‍हा कर नैसेक्‍ट तर महीह त हेल्‍हा कर्ठ काकरकि मै हुँकन्‍हक चालचलन खराब बाटन कैक कैदेठुँ
टुह्र टिहार मनाइ जाओ मै यी टिहारम नैजाइठुँ काकरकि म्‍वार समय आम्‍ही नैअइलहो।”
हुँकन अत्रा कैक उहाँ गालीलम पलरल
तर येशूक भैयाओँ टिहारम गैल त पाछ उहाँ फे गैल। उहाँ कुई नैथाहाँ पैना हिसाबले गोप्‍य रूपम गैल
टिहारम यहूदी अगुवाहुँक्र येशूह ख्‍वाजटलह। हुँक्र “उ मनैया कहाँ बा” कैक पुछटलह
भीडम उहाँक बारेम मनै बात बट्‌वाइटलह। कुई कहँट्‍ “ऊ असल बाट।” कौनोजन कहँट्‍ “नाहीँ ऊ त मनैन बहकुइया केल हो।”
तर फे यहूदी अगुवन्‍हक डरले उहाँक बारेम कुई फे खुल्‍लमखुल्‍ला बात नैबट्‌वाइँट्‍
लगभग आधा टिहार ओराइलम येशू मन्‍दिरम गैल ओ शिक्षा देहलग्‍ल
यहूदी अगुवाहुँक्र एकदम छक्‍क पर्ल ओ कल “यी मनैया कौनो गुरुकठे नैजाक फे कसिक अत्रा जन्‍नाहा हुइल्”
येशू हुँकन जवाफ देटी कल “म्‍वार सिखाइल बात म्‍वार आपनऽ नैहो तर महीह पठुइया परमेश्‍वरक हो
परमेश्‍वरक इच्‍छा अनुसार काम कर खोजुइयन म्‍वार शिक्षा परमेश्‍वरसे आइल हो कि म्‍वार आपनऽ शिक्षा हो उ बात थाहाँ पैहीँ
आपन तर्फसे बोलुइयन आपन आदर खोज्‍ठ तर अपन्‍हेह पठुइयक आदर खोजुइया इमानदार रठ। हुँकन्‍हकम छलकपट नैरटन
का मोशा टुँहन व्‍यवस्‍था नैदेलह तर टुह्र कुई फे उ व्‍यवस्‍था पालन नैकर्टो। टुह्र काजे महीह मुवाइ खोज्‍ठो”
भीडम रहल मनै कल “टुँहीन भूत्‍वा लागरहल। टुँहीन के मुवाइ ख्‍वाजटा”
येशू हुँकन कल “मै एकठो अचम्‍मक काम कर्नु कलसे टुह्र सबजन छक्‍क पर्ठो
मोशा टुँहन खतना कर्ना आज्ञा देलह वास्‍तवम उ आज्ञा मोशक देहल नैहो तर पितापुर्खन्‍हक सुरु करल हो ओ बिसैना दिनम फे टुह्र आपन छावन्‍हक खतना कर्ठो। उत  लेवी 
काकरकि यदि बिसैना दिन टुन्‍हक छावन्‍हक खतना कर्ना दिन पुग्‍ठन त मोशक व्‍यवस्‍था भङ्‌ग जिन ह्‍वाए कैक टुह्र आपन छावन्‍हक खतना कैदेठो कलसे मै एकठो मनैयह बिसैना दिनम पूरा चोखादेनु त टुह्र काजे महीसे रिस कर्ठो यूह 
मुह हेर्क न्याय जिन करो तर ठीक किसिमले न्याय करो।”
यरूशलेमक कत्रा मनै कल “हुँक्र मुवाइ ख्‍वाजल मनैया यिह नैहुइट का
हेरो यी त खुल्‍लमखुल्‍ला ब्‍वालट ओ हिँकहीन कुई फे कुछु नैकहट्‍। यी मनैया ख्रीष्‍ट हुइट कैक हमार अगुवाहुँक्र जाट्‌टीसे विश्‍वास कैडर्ल कि का
तर यी मनैया कहाँसे अइलह कैक हम्र सबजहन थाहाँ बा। ख्रीष्‍ट अइलसे त उहाँ कहाँसे अइलह कैक कुई फे थाहाँ पउइया नैहो।”
उ ब्‍याला येशू मन्‍दिरम सिखैटीरलह। उहाँ सबजन सुन्‍नागरी कल “का टुह्र महीह चिह्‍न्‍ठो का मै कहाँसे अइनहुँ कना बात फे टुँहन थाहाँ बा मै आपन खुशीले अइलक नैहुइटुँ। तर महीह पठुइया सत्‍य बाट। टुह्र उहाँह नैचिन्‍ह्‍टो
तर उहाँह मै चिन्‍ह्‍ठुँ काकरकि मै उहाँकठेसे अइनहुँ ओ उहाँ महीह पठैलह।”
यी सुन्‍क हुँक्र येशूह पक्र खोज्‍ल। तर उहाँकम कुई फे हाँठ नैडारल काकरकि उहाँक समय आम्‍ही नैअइलरलहन
उ भीडम रहल धेर मनै उहाँकम विश्‍वास कर्ल। हुँक्र कल “जब ख्रीष्‍ट अइहीँ तब का उहाँ यी मनैयसे फे धेर शक्तिशाली चिन्‍ह देखैहीँ तो”
फरिसीहुँक्र भीडमक मनैन् येशूक बारेम असिन बात खस्‍याकखुसुक बट्‌वाइट्‍ सुन्‍ल। उहओर्से मुख्‍य पूजारीहुँक्र ओ फरिसीहुँक्र येशूह पक्रक लाग मन्‍दिरक द्वरपालेन पठैल
येशू ओठे भेला हुइल मनैन कल “आम्‍ही कुछ समयसम मै टुन्‍हकसँग रहम तबदोस्र मै महीह पठुइयकठे जैम
तब टुह्र महीह खोज्‍बो तर नैभेटैबो काकरकि मै गैल् ठाउँम टुह्र आइ नैसेक्‍टो।”
यी सुन्‍क यहूदी अगुवाहुँक्र अप्‍नअप्‍न कल “यी मनैया कहाँ जाइक लाग बा ओ टुह्र महीह नैभेटैबो कैक कठा यी विदेशम ग्रीक मनैन्‍हक बीचम तितरबितर हुइल् यहूदीन्‍हकठे जाइक लाग बा कि का कि ग्रीक मनैन सिखाए जाइक लाग बा
‘टुह्र महीह खोज्‍बो तर नैभेटैबो काकरकि मै गैल् ठाउँम टुह्र आइ नैसेक्‍टो’ कठा यी कलक का हो”
आब टिहारक अन्‍तिम दिन अर्थात् सबसे मुख्‍य दिन येशू ठह्रेइल ओ सबजन सुन्‍नागरी कल “टुह्रमध्‍ये पियासल मनै म्‍वारठे आक पिओ। लेवी 
धर्मशास्‍त्रम लिखलअस म्‍वारम विश्‍वास कर्ना मनैयकमसे जीवित पानीक लद्‍या बहटीरहुइयाबा।” इज  जक 
यी बात येशू पवित्र आत्‍मक बारेम कलह जौन पवित्र आत्‍मा उहाँकम विश्‍वास करुइयन पाइक लाग रलह। उ ब्‍यालासम परमेश्‍वर पवित्र आत्‍मह नैपठैलरलह काकरकि येशू आम्‍हीसम महिमामय स्‍वर्गम नैगैलरलह
येशूक बात सुनुइयन भीडमक कुईकुई मनै कल “हमार आशा करल अगमवक्ता जाट्‌टीसे यिह मनैया हुइट।”
और जन कल “यी मनैया ख्रीष्‍ट हुइट।”
तर कत्रा जन कल “का ख्रीष्‍ट गालीलसे अइहीँ तो
ख्रीष्‍ट दाऊदक वंशमसे ओ दाऊदक सहर बेथलेहेममसे अउइयाबाट कैक धर्मशास्‍त्रम लिखल नैहो का”  शमू  मीका 
असिक येशूक कारण मनैन्‍हक बीचम फूट हुइलन
हुँक्रमध्‍ये कत्रा जन उहाँह पक्र खोज्‍ल तर उहाँकम कुई फे हाँठ नैडारल
येशूह पक्रक लाग पठागैल् द्वरपालेन छुच्‍छ घुम्‍ल। मुख्‍य पूजारीहुँक्र ओ फरिसीहुँक्र हुँकन कल “टुह्र येशूह पकर्क काजे नैअन्‍लो”
द्वरपालेन जवाफ देल “यी मनैयकअस छक्‍क लग्‍टिक बात त और कुई फे कबु नैबट्‌वैल”
फरिसीहुँक्र हुँकन कल “ऊ टुँहन फे छकादेहल कि का
का हमार अगुवा अथवा फरिसीमध्‍ये कुई वाकरम विश्‍वास कैरख्‍ल
कुई नैकर्लहो तर यी भीडक मनै व्‍यवस्‍थम लिखल बातऽ नैजन्‍ट हुँकन्‍हकम त सराप परल बाटन।”
उहाँ रहल फरिसीहुँक्रमध्‍ये येशूह रात्‍क भेँटाए गैलक निकोदेमस कल यूह 
“हमार व्‍यवस्‍था दोष लगागैल् मनैयक बात बिना सुन्‍ल ओ ऊ का कर्टिबा कैक बात बिना बुझ्‍ल ओहीह दोषी ठह्रैठा का”
हुँक्र हुँकहीन कल “टुँ फे गालीली हुइटो कि का धर्मशास्‍त्र मजासे पह्रो ना तब थाहाँ पैबो कि गालीलसे कौनो अगमवक्ता नैआइट्‍।”
तबदोस्र सबजन आपनआपन घर गैल
येशूजुन जैतून पर्वत्‍वम गैल
द्वासर दिन बिहान्‍नी येशू मन्‍दिरम गैल। सब मनै उहाँकठे अइल। उहाँ बैठ्‌ल ओ हुँकन शिक्षा देहलग्‍ल
उहब्‍याला शास्‍त्री ओ फरिसीहुँक्र व्‍यभिचार कामम पक्राउ परल एकठो जन्‍नीमनैयह अन्‍ल ओ ओहीह मनैन्‍हक माझम ठह्र्यादेल
हुँक्र उहाँह कल “गुरुजी यी जन्‍नीमनैया व्‍यभिचार कामम पक्राउ परल
मोशक व्‍यवस्‍थम असिन जन्‍नीमनैन् पत्‍थ्रले मार्क मुवादेहपर्ठा कैक हमन आज्ञा देरख्‍ल। याकर बारेम अप्‍न का कहटी” लेवी  व्‍य 
हुँक्र उहाँक जाँच करक लाग ओ उहाँह दोष लगाइ सेक्‍जाई कि कैक असिक कलह।  येशूह दुनुओर्से दोष लगाइ सेक्‍जैना रह। यदि येशू “ओहीह पत्‍थ्रले मार्क मुवादेओ” कट कलसे उहाँ रोमी सरकारक विरोधम ब्‍वालल् अर्थ लग्‍नेरह काकरकि किहुह मृत्‍युदण्‍ड देना अधिकार रोमी सरकार बाहेक और केक्रो नैरह। ओ यदि येशू “ओहीह पत्‍थ्रले जिन मारो” कट कलसे उहाँ व्‍यवस्‍थक विरोधम ब्‍वालल् अर्थ लग्‍नेरह जौन व्‍यवस्‍था परमेश्‍वर मोशाद्वारा इस्राएलीहुँकन देलह। तर येशू लिहुर्क भूइँयम अङ्‌ग्रीले लिख्‍ल
हुँक्र उहाँह घरीघरी पुछ्‌टीरल। तब उहाँ ठह्रेइल ओ हुँकन कल “टुह्रमध्‍येम जे कबु पाप नैकर्लहो उह सबसे पैल्‍ह यी जन्‍नीमनैयह पत्‍थ्रले मारऽ।”
येशू फेदोस्र लिहुर्क भूइँयम अङ्‌ग्रीले लिख्‍ल
जब हुँक्र यी बात सुन्‍ल तब बरा मनैसे सुरु कैक छोटीसम एक पाछ और कर्टी ओठसे गैल। आखिरम ओठे येशू ओ उ जन्‍नीमनैया केल रलह
येशू ऊ जन्‍नीमनैयह हेर्क कल “बाबु हुँक्र कहाँ गैल का कुई फे टुँहीन दण्‍ड नैदेहल”
ऊ कली “प्रभु कुई फे महीह दण्‍ड नैदेहल।”
येशू कल “मै फे टुँहीन दण्‍ड नैदेहम। आब जाओ ओ फेदोस्र पाप जिन करो।”
येशू मनैन कल “संसारक ज्‍योति मै हुइटुँ। म्‍वार पाछ लगुइयन् अन्‍धकारम न्याङ्‌ग नैपरहीन् तर हुँक्र जीवनम पुग्‍ना ज्‍योति पैहीँ।” मत्ती  यूह 
तब फरिसीहुँक्र उहाँह कल “अप्‍न आपन बारेम त गवाही देहटी। अप्‍नक गवाही सत्‍य नैहो।” यूह 
येशू हुँकन कल “मै आपन बारेम गवाही देठुँ तर फे म्‍वार गवाही सत्‍य बा। मै कहाँसे अइनहुँ ओ मै कहाँ जाइटुँ कना बात महीह थाहाँ बा। तर मै कहाँसे अइनहुँ ओ मै कहाँ जाइटुँ कना बात टुँहन थाहाँ नैहो
टुह्र त मनैन्‍हक हिसाबले न्याय कर्ठो। तर मै केक्रो न्याय नैकर्टुं
तर यदि मै न्याय करम कलसे फे म्‍वार करल न्याय सत्‍य ठहर्ठा। काकरकि न्याय करुइया मै अकल्‍हे नैहुइटुँ तर महीह पठुइया बाबा फे म्‍वारसँग बाट
टुन्‍हक व्‍यवस्‍थम फे दुइ जन मनैन्‍हक कहल बात मिलल् कलसे उ बात सत्‍य ठहर्ठा कैक लिखल बा
म्‍वार बारेम गवाही देना एकठो त मै अपन्‍हे हुइटुँ ओ औरजुन महीह पठुइया बाबा हुइट।”
तब हुँक्र उहाँह पुछ्‌ल “अप्‍नक बाबा कहाँ बाट” येशू जवाफ देल “टुह्र ना त महीह ना त म्‍वार बाबह चिह्‍न्‍टो। यदि टुह्र महीह चिह्‍न्‍टो कलसे म्‍वार बाबह फे चिन्‍ह्‍नेरलहो।”
यी सब बात येशू मन्‍दिरक भेटी उठैना बाकस रहल ठाउँम कलह। तर कुई फे उहाँह नैपक्रल काकरकि उहाँक समय आम्‍ही नैअइलरलहन
उहाँ फेदोस्र हुँकन कल “मै यिहाँसे जाजैम। टुह्रजुन महीह खोज्‍बो तर टुह्र आपन पापक क्षमा बिना पैल मुबो। मै जैना ठाउँम टुह्र आए नैसेक्‍टो।”
यी सुन्‍क यहूदी अगुवाहुँक्र अप्‍नअप्‍न कल “यी मनैया ‘मै जैना ठाउँम टुह्र आए नैसेक्‍टो’ कठा। यी त आत्‍महत्‍या करक लाग बा कि का”
येशू हुँकन कल “टुह्र टरक हुइटो तर मै उप्‍परसे अइनहुँ। टुह्र यी संसारक हुइटो तर मै यी संसारक नैहुइटुँ
उहओर्से मै ‘टुह्र आपन पापक क्षमा बिना पैल मुबो’ कनहुँ। यदि टुह्र ‘मै ज्‍या हुइटुँ उह हुइटुँ’ कैक महीह विश्‍वास नैकर्बो कलसे टुह्र आपन पापक क्षमा बिना पैल मुबो।”
हुँक्र उहाँह पुछ्‌ल “अप्‍न के हुइटी त”
येशू हुँकन कल “मै टुँहन सुरुसे ज्‍या कटिबाटुँ मै उह हुइटुँ
मै टुँहन कह सेक्‍ना ओ टुन्‍हक न्याय कर सेक्‍ना बात त धेर बा तर मै नैकहम। काकरकि जे महीह पठैलह मै उहाँसे सुनल बात केल संसारह कठुँ ओ उहाँ सत्‍य बाट।”
येशू यी बात आपन स्‍वर्गक बाबक बारेम कलह कैक हुँक्र नैबुझ्‍ल
उहओर्से येशू हुँकन कल “जब टुह्र मै मनैयक छावह उठैबो तब ‘मै ज्‍या हुइटुँ उह हुइटुँ’ कैक टुह्र थाहाँ पैबो ओ मै आपन खुशीले कुछु फे नैकर्टुं तर बाबक सिखाइल बात बोल्‍ठुँ कैक जन्‍बो
महीह पठुइया म्‍वारसँग बाट। उहाँ महीह अकल्‍हे नैछोर्लहुइट काकरकि मै सड्‌डभर उहाँह खुशी लग्‍ना काम कर्ठुं।”
उहाँ यी बात बोल्‍टीरलह त धेर मनै उहाँकम विश्‍वास कर्ल
येशूम विश्‍वास करल यहूदीहुँकन उहाँ कल “यदि टुह्र म्‍वार वचन मन्‍टिरठो कलसे टुह्र जाट्‌टीसे म्‍वार चेला हुइटो
तब टुह्र सत्‍य का हो कैक थाहाँ पैबो ओ उ सत्‍य टुँहन छुट्‌कारा देनेबा।”
हुँक्र उहाँह कल “हम्र अब्राहामक सन्‍तान हुइटी ओ कबु फे केक्रो कमारा नैहुइलहुइटी। तब हमन ‘टुह्र छुट्‌कारा पैबो’ कैक कसिक कहसेक्‍ठी” मत्ती  लूक 
येशू हुँकन जवाफ देल “जाट्‌टीसे मै टुँहन कहटुँ पाप करुइया हरेक व्‍यक्ति पापक कमारा हो
कमारा सड्‌डभर घरक सदस्‍य नैरहट्‍ तर छावा त सड्‌डभर घरक सदस्‍य रठा
उहओर्से यदि मै परमेश्‍वरक छावा टुँहन छुट्‌कारा देहम कलसे टुह्र जाट्‌टीसे छुट्‌कारा पैबो
टुह्र अब्राहामक सन्‍तान हुइटो कना बात महीह थाहाँ बा। तर फे टुह्र म्‍वार ब्‍वालल् वचन सह नैसेक्‍क महीह मुवाइ खोज्‍ठो
मै आपन बाबक उपस्‍थितिम द्‍याखल बात बोल्‍ठुँ ओ टुह्रजुन आपन बाबसे सुनल काम कर्ठो।”
हुँक्र उहाँह कल “हमार बाबा त अब्राहाम हुइट।”
येशू हुँकन कल “यदि टुह्र अब्राहामक सन्‍तान रटो कलसे अब्राहामक करलअस काम कर्नेरलहो
मै परमेश्‍वरसे सुनल सत्‍य बात टुँहन जनादेरख्‍नु तर टुह्र महीह मुवाइ खोज्‍ठो। अब्राहाम त असिन काम नैकर्ल
टुह्र आपन बाबक करल काम कर्ठो।”
हुँक्र उहाँह कल “हम्र व्‍यभिचारम जन्‍मल् नैहुइटी हमार बाबा त एक्‍कठो बाट उहाँ परमेश्‍वर हुइट।”
येशू हुँकन कल “यदि परमेश्‍वर टुन्‍हक बाबा रट कलसे टुह्र महीह प्रेम कर्नेरलहो काकरकि मै परमेश्‍वरकठेसे अइनु ओ आब मै अठे बाटुँ। मै आपन इच्‍छले अइलक नैहुइटुँ तर उहाँ महीह पठैलह
म्‍वार कहल बात टुह्र काजे नैबुझ्‍टो काकरकि टुह्र म्‍वार वचन सुन्‍ना फे सुन नैचहटो
टुह्र आपन बाबा शैतानक सन्‍तान हुइटो ओ टुह्र आपन बाबक कहल अनुसार करक लाग तयार बाटो। ऊ त सुरुसे जो हत्‍यारा रह ओ सत्‍य बातसे वाकर कुछु मतलब नैहुइटस। काकरकि वाकरम कुछु सत्‍य नैहुइटस। ऊ त आपन स्‍वभावअनुसार झूट बोल्‍ठा काकरकि ऊ झूट बोलुइया हो ओ झूट बोलुइयन्‍हक बाबा हो
तर मै सत्‍य बोल्‍लक कारणले टुह्र महीह विश्‍वास नैकर्टो
टुह्रमध्‍ये के महीह पापक दोष लगाइसेक्‍ठा यदि मै सत्‍य बोल्‍ठुँ कलसे काजे टुह्र महीह विश्‍वास नैकर्टो
जे परमेश्‍वरक हो ऊ परमेश्‍वरक बात सुन्‍ठा। टुह्र परमेश्‍वरक नैहुइटो उहओर्से टुह्र उहाँक बात नैसुन्‍टो।”
यहूदी अगुवाहुँक्र उहाँह कल “हमार कहल ठीक हो टैँ सामरी हुइट्‍या ओ टोहीह भूत्‍वा लागरहल।”
येशू कल “महीह भूत्‍वा लागल नैहो मै आपन बाबक आदर कर्ठुं तर टुह्र म्‍वार अनादर कर्ठो
मै अपन्‍हे आपन आदर नैखोज्‍टुँ तर महीह आदर कर खोजुइया ओ म्‍वार न्याय करुइया और बाट
जाट्‌टीसे मै टुँहन कहटुँ यदि कुई म्‍वार कहल मानी कलसे ओहीह कबु फे मुव नैपरहिँस।”
यहूदी अगुवाहुँक्र उहाँह कल “आब हमन पक्‍का थाहाँ हुइल् टुँहीन भूत्‍वा लग्‍लक्‍क हो। अब्राहामक मृत्‍यु हुइलन अगमवक्ताहुँक्र फे मुल तर टुँ ‘म्‍वार कहल मनुइयह कबु फे मुव नैपरहिँस’ कैक कठो
का टुँ हमार पुर्खा अब्राहामसे फे महान् हुइटो नि अब्राहामक मृत्‍यु हुइलन ओ अगमवक्ताहुँक्र फे मुल। टुँ अपन्‍हेह का सोँच्‍रख्‍लो”
येशू कल “मै आपन आदर खोज्‍टुँ कलसे म्‍वार आदर बिना कामक हुइनेरह। तर म्‍वार आदर करुइया त म्‍वार बाबा हुइट जेहीह टुह्र ‘हमार परमेश्‍वर’ कठो
टुह्र उहाँह चिन्‍हा फे नैचिन्‍टो। मै त उहाँह चिन्‍ठुँ। यदि मै उहाँह नैचिन्‍टुँ कैक कटुँ कलसे मै फे टुन्‍हकअस झूटा ठहरने रनहुँ। तर मै उहाँह चिन्‍ठुँ ओ उहाँक कहल बात मन्‍ठुँ
टुन्‍हक पुर्खा अब्राहाम म्‍वार अइना दिन देख्‍ना धेर इच्‍छा कैरख्‍लह। ऊ देख्‍ल ओ आनन्‍दित हुइल।”
यहूदी अगुवाहुँक्र उहाँह कल “टुँ आम्‍ही पचास वर्ष फे नैपुग्‍ल हुइटो त कसिक टुँ अब्राहामह देख्‍लो”
येशू हुँकन कल “जाट्‌टीसे मै टुँहन कहटुँ अब्राहाम जन्‍मनासे आघहेँ मै पलबाटुँ।”
तब हुँक्र येशूह मारक लाग पत्‍थ्रा उठैल। तर उहाँ नुक्‍गैल ओ गुपचुपम मन्‍दिरमसे गैगिल
एक दिन येशू नेङ्‌ग्‍टी जाइबेर एकठो जन्‍मटीहिक आन्‍धर मनैयह देख्‍ल
उहाँक चेलाहुँक्र उहाँह पुछ्‌ल “गुरुजी के पाप करल त यी मनैया आन्‍धर जन्‍मल् याकर डाईबाबा कि यी अपन्‍हे”
येशू जवाफ देल “ना त यी पाप करल ना त याकर डाईबाबा पाप कर्ल तर परमेश्‍वरक काम याकरम देखपरऽ कैक यी मनैया आन्‍धर जन्‍मल् हो
महीह पठुइयक काम हम्र दिन पलरहल समयम करपर्ठा। रात हुइल् कलसे कुई फे काम कर नैस्‍याकट्‍
मै संसारम रहट्‍सम संसारक ज्‍योति हुइटुँ।” मत्ती  यूह 
अत्रा बात कैक उहाँ भूइँयम थुक्‍ल थूकले माटी सन्‍ल ओ सानल माटी आन्‍धर मनैयक आँखिम लगादेल
तब उहाँ ओहीह कल “जाओ सिलोआमक पोखरीम जाक धोओ।” सिलोआमक अर्थ “पठागैल्” हो। ऊ जाक धुइल् ओ देख्‍नाहा होक घर आइल
वाकर छरछिमेकीहुँक्र ओ ओहीह भीख मागट्‍ देखुइयन अप्‍नअप्‍न कल “बैठ्‍क भीख मगुइया यिह नैहो का”
कुईकुई कल “यी उह हो।”
और जन कल “नाही यी ओक्रअस देखपर्ठा।”
तर ऊ अपन्‍हे कहल “मै उह हुइटुँ।”
हुँक्र ओहीह पुछ्‌ल “टुँ कसिक देख्‍नाहा हुइलो तो”
ऊ जवाफ देहल “येशू कना एकठो मनैया माटी सान्‍क म्‍वार आँखिम लगादेल ओ महीह कल ‘सिलोआमक पोखरीम जाक धोओ।’ तब मै जाक धुइटीकि देख्‍नाहा होगैनु।”
हुँक्र ओहीह कल “उ मनैया कहाँ बाट तो”
ऊ कहल “महीह थाहाँ नैहो।”
तबदोस्र हुँक्र पैल्‍ह आन्‍धर रहल मनैयह फरिसीन्‍हकठे लैगिल
येशू माटी सान्‍क ओहीह देख्‍नाहा बनैलक दिन जुन बिसैना दिन रह
फरिसीहुँक्र ओहीह पुछ्‌ल “टैँ कसिक देख्‍नाहा हुइल्‍या”
ऊ हुँकन कहल “उहाँ माटी सान्‍क म्‍वार आँखिम लगादेल तब मै जाक धुइटीकि देख्‍नाहा होगैनु।”
फरिसीमध्‍ये कुईकुई कल “उ मनैया परमेश्‍वरसे आइल नैहो काकरकि ऊ बिसैना दिन नैमानँट्‍।”
तर और जन कल “पापी मनैया कसिक असिन शक्तिशाली काम कर सेकी” असिक हुँकन्‍हक बीचम फूट हुइलन
फरिसीहुँक्र ओहीह फेदोस्र पुछ्‌ल “उ मनैया टोहीह देख्‍नाहा बनादेहल। आब वाकर बारेम टैँ का कह चाहट्‍या”
ऊ कहल “उहाँ त अगमवक्ता हुइट।”
यहूदी अगुवाहुँक्र ऊ जाट्‌टीसे आन्‍धर रह ओ देख्‍नाहा हुइल् कैक नैपत्‍यैल। उहओर्से हुँक्र वाकर डाईबाबह बलैल
ओ पुछ्‌ल “का यी टुन्‍हक्‍के छावा हो का यी जन्‍मटीहिक आन्‍धर रह यदि रह कलसे यी कसिक देख्‍नाहा हुइल् तो”
वाकर डाईबाबा हुँकन कल “हाँ यी हमारऽ छावा हो ओ जन्‍मटीहिक आन्‍धर रह
तर आब यी कसिक देख्‍नाहा हुइल् याकर आँख के चोखादेलस यी बातभर हमन थाहाँ नैहो। याकर उमेर पुगरलस अप्‍नहुँक्र यैहेह पुछी यी अपन्‍हे कहसेकी।”
यहूदीन्‍हक डरले करबेर हुँक्र ओसिक जवाफ देल। काकरकि यदि कुई येशूह ख्रीष्‍ट कैक स्‍वीकार करी कलसे ओहीह सभाघरमसे निक्रादेहपर्ठा कैक यहूदीहुँक्र आघहेँ सहमत होरलह
उहओर्से वाकर डाईबाबा “याकर उमेर पुगरलस अप्‍नहुँक्र यैहेह पुछी” कैक कल
यहूदी अगुवाहुँक्र पैल्‍ह आन्‍धर रहल मनैयह फेदोस्र बलाक कल “परमेश्‍वरक सामुन्‍नेम सत्‍य बोल। हमन थाहाँ बा ऊ मनैया पक्‍क फे पापी हो।”
ऊ कहल “उहाँ पापी हुइट कि नाहीँ उ त महीह थाहाँ नैहो तर एकठो बात महीह थाहाँ बा कि मै आन्‍धर रनहुँ आब देख्‍नाहा होरनु।”
तब हुँक्र ओहीह कल “ऊ ट्‌वार का करादेहल ऊ टोहीह कसिक देख्‍नाहा बनाइल”
ऊ कहल “मै अप्‍नहुँकन टम्‍हन्‍ने कैसेक्‍नु तर अप्‍नहुँक्र नैसुन्‍ली। घरीघरी उह बात काजे पुछटी अप्‍नहुँकन्‍हक फे उहाँक चेला हुइना विचार बा कि का”
हुँक्र ओहीह उसकर्टी कल “टैँ पो वाकर चेला हुइट्‍या तर हम्र त मोशक चेला हुइटी
मोशसे त परमेश्‍वर बोल्‍लह उ बात हमन थाहाँ बा। तर ऊ कहाँक मनैया हो उ हमन थाहाँ नैहो।”
उ मनैया हुँकन कहल “यी कसिन अचम्‍मक बात उहाँ कहाँसे अइल कना बात अप्‍नहुँकन थाहाँ नैहो। तर उहाँ महीह देख्‍नाहा बनैल
परमेश्‍वर पापी मनैयक बात नैसुन्‍ट कना हम्र सबजहन थाहाँ बा तर उहाँक आदर कर्ना ओ उहाँक इच्‍छा अनुसार चल्‍ना मनैयक बात केल सुन्‍ठ
संसारक सुरुसे आम्‍हीसम जन्‍मटीहिक आन्‍धर मनैया देख्‍नाहा बनागैल् कैक कबु फे नैसुन्‍गैल्‌रह
यदि उ मनैया परमेश्‍वरसे नैअइलरट कलसे उहाँ कुछु फे कर नैसेक्‍नेरलह।”
हुँक्र ओहीह कल “टैँ त बिलकुल पापम जन्‍मल् रलह्‍या का आब टैँ हमन सिखाइ ख्‍वाजट्‍या” तब हुँक्र ओहीह सभाघरमसे बाहर निक्रादेल
यहूदी अगुवाहुँक्र ओहीह बाहर निक्रादेल कना बात येशू सुन्‍ल। तब उहाँ ओहीह भेँटाक कल “का टुँ मनैयक छावकम विश्‍वास कर्ठो”
ऊ कहल “हजुर उहाँ के हुइट मै उहाँकम विश्‍वास करम।”
येशू ओहीह कल “टुँ ओहीह देखरख्‍लो टुँहीनसे बोलुइया उह हो।”
तब ऊ कहल “प्रभु मै विश्‍वास कर्ठुं” ओ ऊ उहाँह दण्‍डवत् करल
येशू कल “मै न्याय करक लाग यी संसारम अइनहुँ ताकि निदेख्‍ना मनै देख्‍नाहा हुइहीँ ओ ‘मै देख्‍ठुँ’ कैक विचार करुइयन आन्‍धर हुइहीँ।”
यी बात सुन्‍क उहाँक लग्‍घ रहल फरिसीमध्‍ये कुईकुई उहाँह कल “का हम्र फे आन्‍धर हुइटी तो”
येशू हुँकन कल “यदि टुह्र आन्‍धर रटो कलसे टुह्र दोषी नैहुइनेरलहो तर टुह्र त ‘हम्र देख्‍ठी’ कठो उहओर्से टुन्‍हक दोष पलरठा।”
येशू कल “जाट्‌टीसे मै टुँहन कहटुँ भेँरी कर्‍यैना घारीक ड्‍वारीओर्से नैपैँठ्‍क औरओर्से पैठुइया त चोर्‍वा ओ डाँका हो
तर ड्‍वारीओर्से भित्तर पैठुइया भेँरी चह्रुइया हो
वाकर लाग डोरपाल्‍या ड्‍वार खोलदेठा ओ भेँरी वाकर आवाज सुन्‍ठ। ऊ आपन भेँरीन्‍हक नाउँ लेले बलैठा ओ हुँकन बाहर लैजैठा
आपन सब भेँरी निक्राक सेक्‍क ऊ हुँकन्‍हक आघआघ जैठा ओ भेँरीजुन वाकर पाछपाछ अइठ काकरकि भेँरी वाकर आवाज चिह्‍न्‍ठ
नैचिन्‍हल मनैयक पाछ भेँरी नैलग्‍ट बेनसे भग्‍ठ काकरकि हुँक्र वाकर आवाजऽ नैचिन्‍ट।”
येशू यी बात आहानक रूपम कलह। तर उहाँक कहल बात हुँक्र नैबुझ्‍ल
उहओर्से येशू फेदोस्र हुँकन कल “जाट्‌टीसे मै टुँहन कहटुँ भेँरीन्‍हक घारीम जैना ड्‍वार मैहे हुइटुँ
अपन्‍हेह अगुवा कैक दाबी कर्टी महीसे आघ आइल सब मनै च्‍वार ओ डाँका रलह तर भेँरी हुँकन्‍हक बात नैसुन्‍ल
ड्वार मैहे हुइटुँ मैद्वारा भित्तर पैँठुइयन सबजन बचाजैहीँ। हुँक्र भित्तरबाहर अइनाजैना करहीँ ओ चह्रणम चह्र पैहीँ
चोर्‍वा त च्‍वार मुवाए ओ नाश करक लाग केल अइठा। तर मै त मनै जीवन पैहीँ ओ उ प्रशस्‍त मात्रम पैहीँ कैक अइनहुँ
“भेँरी चह्रुइया असल व्‍यक्ति मैहे हुइटुँ। असल चह्रुइया त आपन भेँरीन बचाइक लाग आपन ज्‍यान फे देठा
ज्‍यालादारी मनैया जे भेँरीन्‍हक मालिक नैहो असल चह्रुइयाअस नैरहट्‍। ऊ त ब्‍वाँसा आइट्‍ द्‌याखल कलसे भेँरीन छोर्क भाग्‍जैठा ओ ब्‍वाँसा भेँरीन झपट्‌क लैजैठा ओ तितरबितर पारदेठा
ऊ भाग्‍जैठा काकरकि ऊ त ज्‍यालादारी मनैया केल हो ऊ भेँरीन्‍हक वास्‍ता नैकरट्‍
“भेँरी चह्रुइया असल व्‍यक्ति मैहे हुइटुँ। मै आपन भेँरीन चिह्‍न्‍ठुँ ओ म्‍वार भेँरी महीह चिह्‍न्‍ठ
जसिन कि बाबा महीह चिह्‍न्‍ठ ओ मै बाबह चिह्‍न्‍ठुँ। ओ मै आपन भेँरीन बचाइक लाग आपन ज्‍यान फे देठुँ। मत्ती  लूक 
“म्‍वार और भेँरी फे बाट उ भेँरी यी घारीमक नैहुइट। मै हुँकन फे आनपर्ना आवश्‍यक बा। हुँक्र म्‍वार आवाज सुनुइयाबाट ओ म्‍वार सब भेँरी एक्‍क बगाल हुउइया बाट ओ हुँकन चह्रुइया फे एक्‍कठो रहुइयाबाट
बाबा महीह प्रेम कर्ठ काकरकि मै आपन प्राण त्‍याग कर्ठुं ओ फिर्ता फे लेठुँ
कुई फे म्‍वार प्राण लेह नैस्‍याकट्‍ तर मै त आपन राजीखुशीले आपन प्राण त्‍याग कर्ठुं। आपन प्राण त्‍याग कर्ना अधिकार म्‍वारठे बा फेदोस्र लेना अधिकार फे म्‍वारठे बा। यिह आज्ञा म्‍वार बाबा महीह देरख्‍ल।”
यी वचन सुन्‍ल त यहूदीन्‍हक बीचम फेदोस्र फूट हुइलन
हुँक्रमध्‍ये धेर जन कहटलह “ओहीह भूत्‍वा लागरलस ओ ऊ बौरारहल। टुह्र काजे वाकर बात सुन्‍ठो”
और जन कहटलह “भूत्‍वा लागल मनैया कहाँ असिन बात बट्‍वाई का भूत्‍वा आन्‍धर मनैयह देख्‍नाहा बनाइसेक्‍ठा”
यरूशलेमम मन्‍दिर समर्पण कर्लक टिहार रह। यी हिउँदक समय रह
येशू मन्‍दिरम सोलोमनक बरण्‍डा कना ठाउँम घुमफिर करटलह
यहूदी अगुवाहुँक्र उहाँक चारिओर जम्‍मा होक कल “अप्‍न हमन कैह्‍यासम शङ्‍का कर लगैठी हमन स्‍पष्‍ट रूपले जनादी ना का अप्‍न जाट्‌टीसे ख्रीष्‍ट हुइटी”
येशू हुँकन कल “मै टुँहन आघहेँ कैसेक्‍नु तर टुह्र विश्‍वासऽ नैकर्टो। मै आपन बाबक अधिकार पाक करल कामले मै के हुइटुँ कना बात देखैठा
तर टुह्र विश्‍वासऽ नैकर्टो काकरकि टुह्र म्‍वार भेँरी नैहुइटो
म्‍वार भेँरी म्‍वार आवाज सुन्‍ठ। मै हुँकन चिह्‍न्‍ठुँ ओ हुँक्र म्‍वार पाछ लग्‍ठ
मै हुँकन अनन्‍त जीवन देठुँ। हुँक्र कबु फे नाश नैहुहीँ ओ कुई फे हुँकन म्‍वार हाँठमसे अछिन्‍क लैजाइ सेकुइया नैहो
म्‍वार बाबा हुँकन म्‍वार जिम्‍मम देरख्ल उहाँ सबसे महान् बाट। म्‍वार बाबक हाँठमसे हुँकन कुई फे अछिन्‍क लैजाइ सेकुइया नैहो
बाबा ओ मै एक हुइटी।”
यहूदी अगुवाहुँक्र उहाँह मारक लाग फेदोस्र पत्‍थ्रा उठैल
येशू हुँकन कल “बाबक अह्राइल धेर असल काम मै टुन्‍हक सामुन्‍नेम कैरख्‍नु। उ काममध्‍ये कौन कामक लाग टुह्र महीह पत्‍थ्रले मार ख्‍वाजटो”
यहूदीहुँक्र उहाँह जवाफ देल “हम्र कौनो असल कामक लाग टुँहीन पत्‍थ्रले मार खोज्‍लक नैहुइटी तर परमेश्‍वरक अपमान कर्लक कारणले हो काकरकि टुँ मनैया होक फे अपन्‍हेह परमेश्‍वर बनाइ खोज्‍ठो।” लेवी 
येशू हुँकन जवाफ देल “टुन्‍हक व्‍यवस्‍थम ‘परमेश्‍वर कठ टुह्र ईश्‍वरहुँक्र हुइटो’ कैक लिखल नैहो का भज 
धर्मशास्‍त्र भङ्‌ग हुइ नैहुइट्‍ कना टुँहन थाहाँ बा। परमेश्‍वर जेहीसे बोल्‍लह हुँकन उहाँ ईश्‍वरर कल
तर महीह त बाबा पवित्र उद्देश्‍य पूरा करक लाग यी संसारम पठैलह। आब ‘मै परमेश्‍वरक छावा हुइटुँ’ कनु त कसिक परमेश्‍वरक अपमान हुइल्
यदि मै आपन बाबक काम नैकर्लहुइटुँ कलसे म्‍वारम विश्‍वास जिन करो
तर यदि मै बाबक काम कर्ठुं कलसे महीह विश्‍वास नैकर्लसे फे म्‍वार करल कामह देख्‍क त विश्‍वास करो ओ बाबा म्‍वारम बाट ओ मै बाबकम बाटुँ कना बात टुह्र थाहाँ पैबो।”
हुँक्र फेदोस्र उहाँह पक्र खोज्‍ल तर उहाँ हुँकन्‍हक नियन्‍त्रणसे निपुच्‍गैल
उहाँ फेदोस्र यर्दन लद्‍यक उपार गैल। उ ठाउँम सुरुम यूहन्‍ना मनैन बप्‍तिस्‍मा देहँट्‍ ओ उहाँ उह ठाउँम रल। यूह 
धेर मनै उहाँकठे अइल। हुँक्र अप्‍नअप्‍न कल “यूहन्‍ना खास कौनो शक्तिशाली काम नैकर्ल तर येशूक बारेम यूहन्‍नक कहल सब बात सत्‍य प्रमाणित हुइल्।”
उ ठाउँम धेर मनै उहाँकम विश्‍वास कर्ल
लाजरस नाउँक एकठो मनैया बेराम परलरलह। ऊ मरियम ओ हुँकहार दिदी मार्थक गाउँ बेथानियक मनै रलह। लूक 
एक फ्‍यारा येशूक पाउम अत्तर खन्‍ह्‍याक आपन भुट्‍लले पोँछुइया यिह मरियम रलही। बेराम हुइल् लाजरस यिह दुनु दिदीबहिनेक भैया रलह। यूह 
यिह दुनु बहिनेन येशूकठे “प्रभु अप्‍न जेहीह प्रेम कर्ठी ऊ बेराम परलबाट” कैक खबर पठैल
यी खबर सुन्‍क येशू कल “लाजरस बेराम बाट तर नैमुनेहुइट। ऊ बेराम हुइना त परमेश्‍वरक महिमा प्रकट हुइना हो ओ यिह मार्फत परमेश्‍वरक छावक महिमा प्रकट हुइनेबा।”
येशू मार्था मरियम ओ लाजरसह धेर प्रेम करँट्‍
उहफे लाजरस बेराम बाट कना बात सुन्‍क फे उहाँ जहाँ रलह उ ठाउँ आम्‍ही दुइ दिनसम बैठ्‍ल
तबदोस्र येशू आपन चेलन कल “ले आब फेदोस्र हम्र यहूदिया क्षेत्रम घुम्‍क जाई।”
चेलाहुँक्र कल “गुरु टनिक्‍क दिन आघ यहूदीहुँक्र अप्‍नह पत्‍थ्रले मार्क मुवाइ ख्‍वाजटलह। का फेदोस्र अप्‍न उहँ जाइ ख्‍वाजटी”
येशू जवाफ देल “दिनम बाह्र घण्‍टा अजरार रठा हो कि नाही यदि कौनो मनैया दिनक अजरारम नेङ्‌ग्‍ठा कलसे ओहीह ठ्‌यास नैलग्‍टस। काकरकि ऊ संसारक अजरार देख्‍ठा
तर रात्‍क नेङ्‌ग्‍ना मनैयह ठ्‌यास लग्‍ठस काकरकि वाकरठे देख्‍ना कुछु अजरार नैरटस।”
तबदोस्र येशू हुँकन कल “हमार सङ्‌घर्‍या लाजरस सुतलबाट आब मै हुँकहीन जगाए जाइटुँ।”
चेलावँ उहाँह कल “प्रभु यदि ऊ निदाइल बाट कलसे ऊ चोखाजैनेबाट।”
येशूक कहाइक अर्थ लाजरस मुगैल कना रलहन तर चेलावँ लाजरस निदाइल केल बाट कना सोँचरख्‍लह
उहोओर्से येशू स्‍पष्‍ट कैदेल “लाजरस मुगैल
तर टुन्‍हक विश्‍वास बह्र कैक टुन्‍हक कारण मै उहाँ नैरलकम खुशी बाटुँ। ज्‍या हुइलसे फे आब हम्र हुँकाहारठे जाई।”
तब येशूक चेलामध्‍ये दिदुमस कैजिना थोमा और चेलन कल “ले हम्र फे जाई ओ मुवपरी कलसे हम्र फे उहाँकसँग उहँ मुबी।”
जब येशू उहाँ पुग्‍ल तबसम त लाजरसह गर्‍यम ढरल चार दिन होरलहन कना बात थाहाँ पैल
बेथानिया गाउँ यरूशलेमक लग्‍घ लगभग तीन किलोमिटर दूर रह
ओ धेर यहूदीहुँक्र मार्था ओ मरियमक भैया मुलक दुःखम सान्‍त्‍वना देहक लाग जुटल रलह
येशू आइट कना बात सुन्‍टीकि मार्था उहाँह डगरिहेम भ्‍याँट कर गैली तर मरियमजुन घरहेँ बैठ्‍ली
येशूह भेँट्‌क मार्था कली “प्रभु अप्‍न यिहाँ रटी कलसे हमार भैया मुनेनैरह
तर महीह थाहाँ बा आब फे अप्‍न परमेश्‍वरसे ज्‍या मङ्‍बी परमेश्‍वर उह देनेबाट।”
येशू मार्थह कल “टुँहार भैया फेदोस्र जिजैनेबाट।”
मार्था कली “महीह थाहाँ बा कि मुवलमसे फेदोस्र जियाजैना अन्‍त्‍यक दिनम ऊ फेदोस्र जिजैनेबा।”
येशू हुँकहीन कल “मुवलमसे फेदोस्र जियैना मैहे हुइटुँ। वास्‍तवम मै जीवनऽ हुइटुँ। महीह विश्‍वास करुइया मुलसे फे जिजैनेबा
ओ महीह विश्‍वास कैक जिउइया कबु नैमुने हो। का टुँ यी बात विश्‍वास कर्ठो”
मार्था उहाँह कली “हो प्रभु अप्‍न परमेश्‍वरक छावा संसारम अइनावाला ख्रीष्‍ट हुइटी कैक मै विश्‍वास कर्ठुं।”
अत्रा कैक ऊ गैगिली ओ आपन बहिन्या मरियमह बलाक सुटुक्‍क कली “गुरुजी आरल ओ टुँहीन बलाइट।”
यी बात सुन्‍टीकि मरियम झट्‌ट उहाँकठे गैली
उ ब्‍यालासम येशू गाउँम नैपुग्‍लरलह। उहाँ मार्थह भ्‍याटल ठाउँम पलरलह
भैया मुलक शोकम सान्‍त्‍वना देह आइल यहूदीहुँक्र मरियमह झट्‌ट उठ्‍क बाहर गैल् देख्‍क ऊ आपन भैयक गर्‍या रहल ठाउँम र्‍वाए गैली कैक हुँकहार पाछ लग्‍ल
जब मरियम येशू रहल ठाउँम पुग्‍ली तब उहाँक पाउ पर्क कली “हे प्रभु अप्‍न यिहाँ रटी कलसे म्‍वार भैया मुनेनैरह।”
येशू मरियमह ओ हुँकाहारसँग आइल मनैन रुइट्‍ देख्‍क उहाँ आत्‍मम महादुःखीत ओ व्‍याकुल हुइल
येशू हुँकन पुछ्‌ल “टुह्र हुँकहीन कहाँ ढैरख्‍लो”
हुँक्र उहाँह कल “प्रभु आक हेरी।”
उ ब्‍याला येशू फे रुइल
यी देख्‍क उहाँ जम्‍मा हुइल् मनै एकआपसम कल “हेरो लाजरसह उहाँ कत्रा प्रेम करँट्‍।”
तर कौनोकौनो मनै कल “आन्‍धर मनैन्‍हक आँख खोल्‍देना मनैया यी मनैयह फे मुनासे बचाइ नैसेक्‍ट का”
तब येशू फेदोस्र हृदयम महादुःखीत होक गर्‍या रहल ठाउँम गैल। उ गर्‍या एकठो गुफा रह। वाकर म्‍वाह्‍टा एकठो बरानक पत्‍थ्रले छ्‌वापल रह
येशू कल “पत्‍थ्रा हटाओ।”
मुवल मनैयक दिदी मार्था कली “प्रभु आजसम त ऊ गन्‍धाइलागल हुई काकरकि ऊ मुलक त चार दिन होस्‍याकल।”
येशू हुँकहीन कल “मै नैकनहुँ का ‘विश्‍वास कर्बो कलसे परमेश्‍वरक महिमा देख्‍नेबाटो’”
तब हुँक्र गर्‍यक म्‍वाह्‍टक पत्‍थ्रा हटैल। येशू उप्‍परओर नजर उठाक कल “हे परमेश्‍वर बाबा मै अप्‍नह धन्यवाद देहटुँ काकरकि अप्‍न म्‍वार बिन्‍ती सुन्‍ली
अप्‍न म्‍वार बिन्‍ती सड्‍ड सुन्‍ठी कना महीह थाहाँ बा तर अप्‍न महीह यी संसारम पठैली कना बात यिहाँ ठह्र्‍याइल मनै विश्‍वास करहीँ कैक मै यी बात अप्‍नह कनहुँ।”
अत्रा कैक सेक्‍ल त उहाँ बरा सोरले कल “लाजरस बाहर निकर्क आओ”
तब मुवल मनैया हाँठग्‍वारा पट्‌टीले बान्‍धल ओ अनुहार लुगले लप्‍याटल अवस्‍थम बाहर निकर्क अइल। येशू मनैन कल “हिँकाहारम लप्‍याटल लुगा खोलदेओ ओ हिँकहीन जाइदेओ।”
येशूक करल यी काम देख्‍क मरियमह भ्‍याँट कर आइल बहुत मनै उहाँकम विश्‍वास कर्ल
तर कत्रा मनै फरिसीन्‍हकठे जाक येशूक करल कामक बारेम जनादेल
तब मुख्‍य पूजारी ओ फरिसीहुँक्र महासभक मनैन बलाक हुँकन कल “आब हम्र का करी यी मनैया त धेर अचम्‍मक काम करटा
यदि यी मनैयह अस्‍त छोरदेबी कलसे सब मनै यहीह विश्‍वास कैडर्नेबाट। ओ रोमीहुँक्र आक हमार पवित्रस्‍थान ओ हमार जातिक मनैन नाश कैडर्नेबाट।”
तर हुँक्रमध्‍ये कैयाफा नाउँक एक जन मनैया रलह जौन मनैया उ वर्षक प्रधान पूजारी रलह ऊ हुँकन कल “टुह्र कुछु फे नैजन्‍टो
सारा जाति नाश हुइनासे त जनतन्‍हक लाग एकठो मनैया मुना टुन्‍हक लाग ठीक हो कैक टुह्र नैबुझ्‍टो।”
ऊ यी बात आपनओर्से कलक नैहुइट तर उ वर्षक प्रधान पूजारी हुइलकओर्से यहूदी जातिक लाग येशू मुवपर्ठा कना अगमवाणी हुँकहार मार्फत आइल
ओ यहूदीन्‍हक लाग केल नाहीँ तर तितरबितर रहल परमेश्‍वरक सन्‍तानन एक्‍कसँग जम्‍मा कराइक लाग येशू मुवपर्ना अगमवाणी कैगिल् रह
उह दिनठेसे यहूदी अगुवाहुँक्र उहाँह मुवैना योजना बनाइलग्‍ल
उहकारण येशू फेदोस्र यहूदीन्‍हक बीचम खुल्‍लमखुल्‍ला नैनेङ्‌ग्‍ल। उहाँसे उजार ठाउँक लग्‍घ रहल एफ्राइम कना सहरम गैल ओ उहाँ जाक चेलन्‍हकसँग बैठ्‍ल
यहूदीन्‍हक मुक्तिदिवस कना टिहार आइटह ओ गाउँगाउँसे धेर मनै अपन्‍हेह शुद्ध कराइक लाग टिहार सुरु हुइनासे आघ यरूशलेमम गैल
हुँक्र येशू अइठ कि कैक अश्‍या लग्‍लरलह। हुँक्र मन्दिरम जम्‍मा होक एकआपसम कहलग्‍ल “टुन्‍हक विचारम कसिन लग्‍ठा का ऊ टिहार मनाए अइहीँ”
मुख्‍य पूजारी ओ फरिसीहुँक्र येशूह पक्र चाहँट्‍। उहओर्से उहाँ कहाँ बाट कैक कौनोजन थाहाँ पैलसे खबर अनहो कना आज्ञा देरख्‍लह
मुक्तिदिवस कना टिहार अइनासे छ दिन आघ येशू बेथानिया गाउँम गैल। उह गाउँम येशू लाजरसह मुवलमसे जीवित बनैलह
येशू अइलक खुशीम हुँक्र खाना तयार कर्ल। मार्था मानमर्जाट्‍ कर्ना कामम लग्‍लरलही ओ लाजरसजुन येशू ओ और पहुनन्‍कसँग खाए बैठलरलह
तब मरियम लगभग आधा लिटर जति वास अइना जटामसीक बहुमूल्‍य त्‍याल आन्‍क येशूक पाउम खन्‍ह्‍यादेली ओ आपन भुट्‍लले पोँछ्‌ली। यी त्‍यालक वासले घर भरगैल्। लूक 
तर उहाँक चेलाहुँक्रमध्‍ये एकठो चेला जे पाछ उहाँह पक्रादेहल यहूदा इस्‍करियोत कहल
“यी बहुमूल्‍य त्‍याल तीन सय चाँदीक पैँसम बेँच्‍क गरीबन देलसे नैहुइनेरह का”
ऊ यी बात गरीबन्‍हक चिन्‍ता कैक नैकलरह तर ऊ चोर्‍वा रह ओ रूप्‍यापैँसक थैली उह ढर ओ उहिँमसे चोर्ना काम कर
येशू कल “होगैल् हिँकहीन कुछु जिन कहो म्‍वार दफन कर्ना दिनिक तैयारीम म्‍वारम लगादेहक लाग ऊ यी त्‍याल बचारख्‍लही
गरीब मनै त सड्‌डभर टुन्‍हकसँग पलरठ तर मै सड्‌डभर टुन्‍हकसँग नैरहम।” व्‍य 
येशू बेथानियम बाट कना थाहाँ पाक बहुत मनै उहाँ अइल। हुँक्र येशूह ह्‍यार केल नाही तर मुवलमसे जियागैल् लाजरसह फे ह्‍यारक लाग आरलह
उहोओर्से मुख्‍य पूजारीहुँक्र लाजरसह फे मर्ना दाउ ह्‍यारलग्‍ल
काकरकि लाजरस जिलकओर्से बहुत यहूदीहुँक्र अगुवन छोर्क येशूह विश्‍वास कर लागरलह
द्वासर दिन मुक्तिदिवस कना टिहार मनाए आइल मनैन्‍हक भारी भीड येशू यरूशलेमम आइट कना बात सुन्‍ल
ओ मनै खझ्रीक हङ्‌ग्या लेक उहाँक स्‍वागत कर असिक कह्‍टी निक्रल
इस्राएलक महाराजा धन्यक हुइट” भज 
येशू गधक बच्‍छ्‌वकम चहुर्क अइल जौन बात धर्मशास्‍त्रम असिक लिखल बा
“सियोनक  सियोन कलक यरूशलेमक और नाउँ हो। बासिन्‍दाहुँक्र  सियोनक बासिन्‍दाहुँक्र यी ठाउँम शाब्‍दिक रूपले अनुवाद कर्लसे “सियोनक छाईहुँक्र” हुइठा।  जिन डराओ
हेरो टुन्‍हक महाराजा गधक बच्‍छ्‌वकम चहुर्क सवार होक आइट।” जक 
यी बात उहाँक चेलाहुँक्र पैल्‍ह नैबुझ्‍ल। तर जब येशू मुवलमसे जिक स्‍वर्गक महिमम उठाक लैजागिल तब यी बात उहाँक बारेम लिख्‍गैल् रह ओ उ मनै यी सक्‍कु काम उहाँक लाग कर्लह कना बात बुझ्‍ल
येशू मुवल लाजरसह गर्‍यमसे बलाक जियैलक द्‍याखल मनै यी बातक बयान कर्टीरल
येशूक करल शक्तिशाली कामक बारेम सुन्‍लकओर्से मनैन्‍हक भारी भीड उहाँह भ्‍याँट गैरलह
फरिसीहुँक्र आपसम कहलग्‍ल “हेरो हम्र त कुछु करही नैसेक्‍टी। सारा दुनियाँ वाकर पाछ लागस्‍याकल”
कत्रा जन ग्रीक जातिक मनै फे टिहारक ब्‍याला आराधना कर यरूशलेमम गैरलह
हुँक्र गालील क्षेत्रक बेथसेदा गाउँक फिलिपकठे जाक असिक कैक बिन्‍ती कर्ल “हजुर हम्र येशूसे भ्‍याँट कर चाहटी।”
उ बात फिलिप जाक अन्‍द्रियासह कल तबदोस्र दुनु जन जाक येशूह कल
येशू हुँकन जवाफ देल “मै मनैयक छावक महिमा प्रकट हुइना ब्‍याला आरहल
मै टुँहन जाट्‌टीसे कहटुँ गोहूँक दाना जमिनम पर्क नैमुवटसम उ दाना ओस्‍तहँ पलरठा तर मुवल कलसे उहिँमसे धेर फारा फर्ठा
ओसहँक जे आपन जीवनह प्रेम कर्ठा ऊ गुमैठा तर यी संसारम आपन जीवनह जे तुच्‍छ ठन्‍ठा ऊ अनन्‍त जीवन पैठा। मत्ती   मर्क  लूक  
कौनोजन म्‍वार सेवा कर चहठा कलसे ऊ म्‍वार पाछ लागी ओ मै जहाँ रहम म्‍वार सेवक फे उहँ रही। कौनोजन म्‍वार सेवा करी कलसे परमेश्‍वर बाबा फे वाकर कदर कर्नेबाट
“आब मै का कहुँ म्‍वार आत्‍मा अति व्‍याकुल होरहल। का मै ‘हे परमेश्‍वर बाबा अइना दुःखक अवस्‍थमसे महीह बचाइ’ कहुँ नाही यिह दुःख भ्‍वागक लाग त मै यी संसारम आरनु
परमेश्‍वर बाबा अप्‍न आपन नाउँक महिमा प्रकट करी।”
तब स्‍वर्गमसे असिन आवाज आइल “मै महिमा प्रकट कैरख्‍नु ओ फेदोस्र कर्नेबाटुँ।”
ओठे लग्‍घ ठह्र्‍याइल भीडक मनै यी आवाज सुन्‍क कल “यी बद्री घुरघुराइल हो।”
और जन कल “स्‍वर्गदूत उहाँसे बोल्‍लक हुइट।”
येशू कल “यी आवाज अइलक म्‍वार लाग नाही टुन्‍हक लाग हो
आब यी संसारक न्याय हुइना ब्‍याला आस्‍याकल। आब यी संसारक शासक फाँक्‍जैनेबा
ओ जब मै पृथ्‍वीमसे मनैद्वारा उप्‍पर उठाजैम तब मै सब मनैन आपनओर खिँचम।”
उहाँ कौन तरिकाले मुना हो उ बातक संकेत देहक लाग उहाँ असिक कलक हुइट
भीडक मनै उहाँह पुछ्‌ल “ख्रीष्‍ट त सड्‌डभर पलरहकठ कैक हम्र व्‍यवस्‍थमसे सुनरख्‍ली। अप्‍न कसिक कहसेक्‍ठी मनैयक छावा उठाजाइपर्ठा यी मनैयक छावा कना के हो” भज  यशै  इज  दान 
येशू हुँकन कल “अजरार आम्‍ही कुछ समयसम टुन्‍हक बीचम रह्‍नेबा। अजरार रहटसम नेङघुम करो नकि त अन्‍धकार टुँहन छोप्‍नेबा। अन्‍धकारम नेङ्‌गुइया अप्‍न कहाँ जाइटुँ कना बात थाहाँ नैपाइट्‍
टुन्‍हक बीचम अजरार रहल ब्‍यालहेम अजरारम विश्‍वास कैडारो ओ अजरारक सन्‍तान होओ।” यी बात कैक सेक्‍ल त येशू उहाँसे गैल ओ हुँकन्‍हकठेसे नुक्‍क रल
येशू हुँकन्‍हक सामुन्‍नेम अत्रा धेर शक्तिशाली ओ अचम्‍मक काम कर्ल उहफे हुँक्र उहाँह विश्‍वास नैकर्ल
असिक यशैया अगमवक्तक ब्‍वालल् वचन पूरा हुइल्
“हे परमप्रभु हमार कहल बातम के विश्‍वास करल
परमप्रभुक करल शक्तिशाली काम केहीह प्रकट कैगिल्” यशै 
तर हुँक्र विश्‍वास कर नैसेक्‍ल काकरकि यशैया फेदोस्र असिक कैरख्‍ल
“परमप्रभु परमेश्‍वर कठ
‘मै हुँकन्‍हक आँख बन्‍द करदेरख्‍नु
ओ हृदय कठोर बनादेरख्‍नु
असिक हुँक्र आँखले नैदेखहीँ
हृदयले नैबुझहीँ
नकि त हुँक्र घुम्‍क अइहीँ
ओ मै हुँकन चोखाइ परी।’” यशै 
यशैया यी बात कल काकरकि ऊ येशूक महिमा देख्‍ल ओ उहाँक बारेम कल
तर फे यहूदी अगुवाहुँक्रमध्‍ये धेर जन येशूम विश्‍वास कर्ल तर फरिसीन्‍हक डरले आपन विश्‍वास खुल्‍क स्‍वीकार नैकर्ल नकि त सभाघरसे बाहर निक्रावा पैनेरलह
काकरकि हुँक्र परमेश्‍वरक प्रशंसासे मनैन्‍हक प्रशंसा धेर मन पराइँट्
येशू बरा स्‍वरले कल “महीह विश्‍वास करुइया महीह केल नाही तर महीह पठुइयकम फे विश्‍वास कर्ठा
जे महीह देख्‍ठा ऊ मही पठुइयह देख्‍ठा
मै संसारह अजरार देखुइया हुइटुँ जे मही विश्‍वास कर्ठा उहीह अन्‍धकारम रह नैपरहिँस
“कौनोजन म्‍वार वचन सुन्‍ठ तर पालन नैकर्ट कलसे मै हुँकन दोषी नैठहरैटुँ। काकरकि मै संसारह दोषी ठहराए अइलक नैहुइटुँ बेनसे संसारह बँचाए अइलक हुइटुँ
म्‍वार वचन सुन्‍क फे विश्‍वास नैकर्ना मनैन्‍हक न्याय करुइया एक जन बाट। अन्‍तिम दिनम म्‍वार ब्‍वालल् वचनले जो हुँकन दोषी ठह्रैनेबाटन
काकरकि मै आपन तर्फसे कुछु फे बोल्‍ल नैहुइटुँ तर महीह पठुइया बाबा मै ब्‍वालपर्ना ओ कहपर्ना बातक आज्ञा देरख्‍ल
महीह थाहाँ बा उहाँक आज्ञा अनन्‍त जीवन देठा। उहोओर्से मै ज्‍या बोल्‍ठुँ उहाँक कहल अनुसार बोल्‍ठुँ।”
मुक्तिदिवस कना टिहार सुरु हुइटह। येशू यी संसार छोर्क आपन बाबकठे जैना समय अइटीबा कना बात उहाँह थाहाँ रलहन। उहाँ यी संसारम रहल आपन र्‍वाजल मनैन प्रेम करँट्‍ ओ अन्‍तिमसम प्रेम कर्टीरल
येशू आपन चेलन्‍हकसँग सन्‍झ्‍यक खाना खाइटलह। उ ब्‍याला शैतान सिमोनक छावा यहूदा इस्‍करियोतक मनम उहाँह पक्रादेना विचार पैल्‍हहेँ डारदेरख्‍लहा
परमेश्‍वर बाबा उहाँह सक्‍कु अधिकार देरख्‍ल ओ उहाँ परमेश्‍वरक तर्फसे अइलक हुइट ओ परमेश्‍वरकठे घुम्‍क जउइयाबाट कना बात येशूह थाहाँ रलहन
उहओर्से येशू खाना खैटिखैटि उठ्‌ल ओ उप्रक झुल्‍वा काहर्क तौलिया कम्‍मरम बेर्ल
तबदोस्र पराटम पानी खन्‍ह्‍यैल ओ चेलन्‍हक ग्‍वारा धुइने आपनम ब्‍यारल तौलियाले हुँकन्‍हक ग्‍वारा प्‍वाँछलग्‍ल
ग्‍वारा धुइटी जाइबेर उहाँ सिमोन पत्रुसकठे पुग्‍ल त पत्रुस कल “प्रभु का अप्‍न म्‍वार ग्‍वारा धुइटी”
येशू हुँकहीन जवाफ देल “मै का करटुँ टुँ आब नैबुझ्‍बो तर पाछ बुझ्‍नेबाटो।”
पत्रुस उहाँह कल “अप्‍न म्‍वार ग्‍वारा कबु फे नैधुइनेहुइटी।”
येशू कल “मै टुँहार ग्‍वारा नैधोदेहम कलसे टुँहार ओ म्‍वार कुछु सम्‍बन्‍ध नैरहुइया हो।”
तब सिमोन पत्रुस उहाँह कल “ओसिन हो कलसे ग्‍वारा केल नाही प्रभु म्‍वार हाँठ ओ शिरसमेत धोदी।”
येशू हुँकहीन कल “लहास्‍याकल मनैयक ग्‍वारा बाहेक और कुछु धुइ नैपरट्‍ काकरकि उ सब शुद्ध बा। टुह्र शुद्ध बाटो तर सबजन नाही।”
काकरकि उहाँह पक्रुइया मनैया के हो कना बात उहाँह थाहाँ रलहन। उहोओर्से “टुह्र सबजन शुद्ध नैहुइटो” कैक उहाँ कल
हुँकन्‍हक ग्‍वारा धोक सेक्‍ल त काहर्क ढरल उप्रक लुगा घल्‍ल ओ फेदोस्र खाए बैठ्‍ल। तब उहाँ हुँकन कल “मै टुन्‍हक लाग का कर्नु टुह्र बुझ्‍लो
टुह्र महीह ‘गुरु ओ प्रभु’ कठो यी बात ठीक कठो काकरकि मै टुन्‍हक गुरु ओ प्रभु जो हुइटुँ
प्रभु ओ गुरु होक फे मै टुन्‍हक ग्‍वारा धोरख्‍नु कलसे टुह्र फे एकदोसरजन्‍हक ग्‍वारा धुइपर्ठा
मै करअस टुह्र फे करो कैक मै टुँहन एकठो नमुना देखारख्‍नु। लूक 
मै जाट्‌टीसे टुँहन कहटुँ नोकर आपन मालिकसे बरा नैरहट्‍ ओ खबर अनुइया खबर पठुइयसे बरा नैरहट्‍। मत्ती  लूक  यूह 
यी बात जान्‍क टुह्र यिह अनुसार चल्‍बो कलसे आशिष पउइयाबाटो
“मै सबजन्‍हक विषयम नैकहठुइटुँ मै जेहीह रोजरख्‍नु ओहीह चिह्‍न्‍ठुँ। तर ‘म्‍वारसँग रोटी खउइया म्‍वार विरोधम लात उठाइल’ कैक धर्मशास्‍त्रम लिखल बात पूरा हुइहीपर्ठा। भज 
“यी घटना हुइनासे आघहेँ मै टुँहन कहटुँ जब घटना हुई तब मै उह हुइटुँ कैक टुह्र विश्‍वास कर्नेबाटो
जाट्‌टीसे मै टुँहन कहटुँ जेहीह मै पठैठुँ ओहीह स्‍वीकार करुइया महीह स्‍वीकार कर्ठा ओ महीह स्‍वीकार करुइया महीह पठुइयह स्‍वीकार कर्ठा।” मत्ती  मर्क  लूक  
यी बात बट्‌वाक सेक्‍ल त येशू आत्‍मम महादुःखीत हुइल ओ स्‍पष्‍ट रूपले कल “मै टुँहन जाट्‌टीसे कहटुँ टुन्‍हक बीचमसे एक जन महीह पक्रादेहुइया बा।”
येशू यी बात क्‍याकर बारेम कलक हुइट कैक नैजान्‍क चेलाहुँक्र एकदोसरजहन हेरिकहेरा करलग्‍ल
उहाँक प्रेम कर्ना चेलाजुन उहाँकम ओमर्क बैठल रह
तब सिमोन पत्रुस उहाँकम ओम्रल चेलह इशारा कर्टी कल “उहाँह पुछो त उहाँ यी बात क्‍याकर बारेम कलक हुइट”
उ चेला येशूकम ओम्रलओम्रल पुछल् “प्रभु उ मनैया के हो”
येशू कल “जेहीह मै रोटीक टुक्रा टठ्‌यक रसम बोर्क देहम म्‍वार कहल मनैया उह हो।” तब उहाँ रोटीक टुक्रा लेल ओ टठ्‌यक रसम बोर्क सिमोनक छावा यहूदा इस्‍करियोतह देल
यहूदा रोटी लेटिकी वाकर मनम दुष्‍ट शैतान पैँठलस
तब येशू ओहीह कल “टुँ ज्‍या करक लाग बाटो उ काम झट्‌ट कैडारो।”
येशू यी बात काजे ओहीह कल कैक उहाँ खाए बैठल मनै कौनोजन फे नैबुझ्‍ल
कौनोकौनोजन यहूदकठे पैँसक थैली बाटस उहओर्से येशू ओहीह टिहारक सामान किन या गरीबन कुछु चिज दी कना ठन्‍ल
तब यहूदा रोटीक टुक्रा खैटिकी बाहर निकरगैल्। उ ब्‍याला रात होस्‍याकल रह
यहूदा गैल् त येशू कल “आब मै मनैयक छावक महिमा प्रकट हुउइया बा ओ म्‍वारम परमेश्‍वरक महिमा प्रकट हुउइया बा
यदि परमेश्‍वरक महिमा छावकम प्रकट हुउइया बा कलसे परमेश्‍वर फे आपनम छावक महिमा प्रकट कर्नेबाट ओ यी काम उहाँ झट्‌टहेँ कर्नेबाट
“हेरो लर्काओँ कुछ समयसम केल मै टुन्‍हकसँग रहम। टुह्र महीह खोज्‍नेबाटो ओ जसहेँक मै यहूदीन कनहुँ ओसहेँक आब मै टुँहन फे कहटुँ ‘मै जहाँ जाइटुँ उहाँ टुह्र आइ नैसेक्‍टो।’ यूह 
“मै टुँहन एकठो लौव आज्ञा देहटुँ टुह्र एकदोसरजहन प्रेम करो। जसहेँक मै टुँहन प्रेम कैरख्‍नु ओसहेँक टुह्र फे एकदोसरजहन प्रेम करपर्ठा। यूह   यूह   यूह 
टुह्र एकदोसरजहन प्रेम कर्बो कलसे यिह बातले सबजन टुह्र म्‍वार चेला हुइटो कैक चिन्‍ह्‍नेबाट।”
सिमोन पत्रुस उहाँह कल “प्रभु अप्‍न कहाँ जाइटी”
येशू कल “मै जहाँ जाइटुँ टुँ आब म्‍वार पाछ लाग्‍क आइ नैसेक्‍टो तर पाछ त टुँ म्‍वार पाछ लग्‍नेबाटो।”
पत्रुस कल “प्रभु काजे मै आब अप्‍नक पाछपाछ आइनैसेकम मै त अप्‍नक लाग मुना फे तयार बाटुँ।”
येशू कल “का टुँ म्‍वार लाग मुना फे तयार बाटुँ कहटो मै जाट्‌टीसे टुँहीन कहटुँ आज मुर्घा बस्‍नासे आघ टुँ तीनचो ‘मै ओहीह चिह्न्‍बोचिह्न्‍बो नैकर्टुं’ कैक महीह इन्‍कार कर्बो।”
येशू हुँकन कल “आपन हृदयह दुःखीत हुइ जिन देओ। टुह्र परमेश्‍वरम विश्‍वास कर्ठो म्‍वारम फे विश्‍वास करो
म्‍वार बाबक घरम रना ठाउँ धेर बाटन ओ मै टुन्‍हक लाग ठाउँ तयार पार जाइटुँ। ओसिन नैरहट्‍ कलसे मै टुँहन कने नैरनहुँ
मै टुन्‍हक लाग ठाउँ तयार पार्क फेदोस्र आइकठुँ ओ टुँहन लैजाइकठुँ कि मै जहाँ रहम टुह्र फे उहँ रनेबाटो
मै जहाँ जाइटुँ टुह्र उ ठाउँ जैना डगर चिह्‍न्‍लबाटो।”
थोमा नाउँक चेला उहाँह कल “प्रभु अप्‍न कहाँ जाइटी हमन थाहाँ नैहो तब हम्र डगर कसिक चिन्‍ह्‍बी”
येशू हुँकहीन कल “डगर सत्‍य ओ जीवन मैहे हुइटुँ। मैद्वारा बाहेक कौनोजन फे बाबकठे पुग नैसेक्‍नेहुइट
टुह्र महीह चिह्‍न्‍टो कलसे म्‍वार बाबह फे चिह्‍न्‍ने रलहो। आब उहाँह चिह्‍न फे रख्‍लो ओ देख फे रख्‍लो।”
फिलिप नाउँक चेला येशूह कल “प्रभु हमन बाबह देखादी ओत्रा हुइ त हम्र सन्‍तुष्‍ट होजैबी।”
येशू हुँकहीन कल “फिलिप अत्रा दिनसम मै टुन्‍हकसँग पलबाटुँ उहफे टुँ महीह नैचिह्‍न्‍टो जे महीह देखराखल ऊ बाबह फे देखराखल। महीह देख्‍क फे टुँ काजे ‘बाबह देखादी’ कठो
मै बाबकम बाटुँ बाबा म्‍वारम बाट कैक का टुह्र विश्‍वास नैकर्टो जौन बात मै बोल्‍ठुँ उ बात म्‍वार आपन तर्फसे नैबोल्‍टुँ तर म्‍वारम बास करुइया बाबा म्‍वारमसे आपन काम कर्टिबाट
मै बाबकम बाटुँ बाबा म्‍वारम बाट कैक टुह्र विश्‍वास करो। यदि म्‍वार कहल बात विश्‍वास नैकर्टो कलसे म्‍वार करल काम हेर्क महीह विश्‍वास करो
“जाट्‌टीसे मै टुँहन कहटुँ जे महीह विश्‍वास करी ऊ म्‍वार करल काम फे करी ओ उहीसे झन् बराबरा काम कर्नेबा काकरकि मै बाबकठे जाइटुँ
टुह्र म्‍वार नाउँम ज्‍या मङ्‍बो म्‍वारतर्फसे बाबक महिमा प्रकट ह्‍वाए कैक मै टुन्‍हक लाग उ काम कैदेनेबाटुँ
टुह्र म्‍वार नाउँम कुछु मङ्‍बो कलसे मै उ टुँहन देनेबाटुँ
“यदि टुह्र महीह प्रेम कर्ठो कलसे म्‍वार आज्ञा फे पालन कर्नेबाटो
ओ मै बाबह बिन्‍ती कर्नेबाटुँ उहाँ टुन्‍हकसँग सड्‌डभर रहक लाग और सहायक पठादेनेबाट
उ सहायक त सत्‍यक आत्‍मा हुइट। उहाँह संसारक मनै स्‍वीकार कर नैसेक्‍ट काकरकि संसार ना उहाँह द्‍याखट्‍ ना चिन्‍हट्। तर टुह्र उहाँह चिह्‍न्‍ठो उहाँ टुन्‍हकम बास कर्ठ ओ टुन्‍हकसँग रह्‍नेबाट
“मै टुँहन टुवरअस नैछोर्नेहुइटुँ मै टुन्‍हकठे अइनेबाटुँ
आब कुछ समय पाछ संसार महीह नैदेख्‍ने हो तर टुह्र महीह देख्‍नेबाटो। मै जीवित रलकओर्से टुह्र फे जीवित रह्‍नेबाटो
परमेश्‍वर म्‍वारम बाट ओ मै परमेश्‍वरम बाटुँ कैक उ दिन टुह्र जन्‍नेबाटो
महीह प्रेम करुइया उह हो जे म्‍वार आज्ञा स्‍वीकार कर्ठा ओ पालन कर्ठा। महीह प्रेम करुइयह म्‍वार बाबा फे प्रेम करुइयाबाट। मै ओहीह प्रेम करुइयाबाटुँ ओ मै अपन्‍हेह वाकरठे प्रकट करुइयाबाटुँ।”
तब यहूदा नाउँक चेला यहूदा इस्‍करियोत नाही द्वासर उहाँह कल “प्रभु अप्‍न कली अप्‍न अपन्‍हेह हमारठे केल प्रकट करुइयाबाटी संसारकठे नाहीँ काजे”
येशू ओहीह कल “जे महीह प्रेम कर्ठा ऊ म्‍वार वचन पालन कर्नेबा ओ म्‍वार बाबा ओहीह प्रेम कर्नेबाट ओ हम्र उ मनैयकठे अइनेबाटी ओ वाकरम बास कर्नेबाटी
महीह प्रेम नैकरुइया म्‍वार वचन पालन नैकरट्। जौन वचन टुह्र सुन्‍ठो उ वचन म्‍वार नैहो तर महीह पठुइया म्‍वार बाबक वचन हो
“यी सब बात मै टुन्‍हकठे रहिबेर कैरख्‍नु
बाबा म्‍वार नाउँम पठैना सहायता कर्ना पवित्र आत्‍मा टुँहन सब बात सिखैनेबाट ओ मै टुँहन कहल सब बात सम्‍झना करैनेबाट
मै टुँहन शान्‍ति देक जाइटुँ। म्‍वार शान्‍ति मै टुँहन देहटुँ यी संसारक देहलअस शान्‍ति नैहो। आपन मनम दुःखीत जिन होओ ओ जिन डराओ
“‘मै यिहाँसे जाइटुँ ओ फेदोस्र टुन्‍हकठे अइनेबाटुँ’ कैक कहल म्‍वार बात त टुह्र सुन्‍डर्लो। टुह्र महीह प्रेम कर्टो कलसे मै बाबकठे जाइटुँ कहट्‍ सुन्‍क टुह्र खुशी हुइनेरलहो काकरकि बाबा महीसे महान बाट
यी हुइनासे आघ मै यी सब बात टुँहन कैदेरख्‍नु ताकि जब यी ह्‍वाए आई तब टुह्र विश्‍वास कर सेको
आब मै टुँहनसे धेर नैबट्‌वाइठुँ काजेकलसे यी संसारक शासक अइटीबा। वास्‍तवम म्‍वारउप्‍पर वाकर कौनो अधिकार नैहुइटस
तर सब मनै मै बाबह प्रेम कर्ठुं कना बात जान सेकहीँ कैक मै बाबक आज्ञा अनुसार कर्ठुं। उठो आब हम्र यिहाँसे जाई।”
येशू कल “सत्‍य अङ्‌गूरिक ब्‍वाँट मै हुइटुँ ओ म्‍वार बाबा किसान हुइट
म्‍वारम रहल फारा नैफरैना हङ्‌ग्या सब उहाँ छाँट्‍देठ तर फारा फरैना हङ्‌ग्यम झन् धेर फारा लागी कैक उहाँ सफा कर्ठ
किसान हङ्‌गेह सफा करअस मै टुँहन कहल वचनले टुह्र पैल्‍हहेँ शुद्ध होरलो
म्‍वारम रहो ओ मै टुन्‍हकम रहम। जसहेँक हङ्‌ग्या अङ्‌गूरिक ब्‍वाँटिम नैरहल कलसे उ अपन्‍हे फारा फराइ नैस्‍याकट्‍ ओसहेँक टुह्र म्‍वारम नैरबो कलसे टुह्र फे फारा फराइ नैसेक्‍बो
“अङ्‌गूरिक ब्‍वाँट मै हुइटुँ ओ टुह्रजुन हङ्‌ग्या हुइटो। यदि कुई म्‍वारम रहल ओ मै वाकरम रनु कलसे ऊ धेर फारा फरैठा। महीसे अल्‍ग रह्‍क टुह्र कुछु कर नैसेक्‍टो
यदि कौनो मनैया म्‍वारम नैरहल कलसे ऊ काट्‍गैल् हङ्‌ग्याअस बाहर लब्‍डाजैठा ओ उ सुखजैठा। असिन हङ्‌ग्या मनै बिटोर्क आगीम फाँकदेठ ओ उ जरजैठा
यदि टुह्र म्‍वारम रबो ओ म्‍वार कहल वचन टुन्‍हकम रही कलसे टुह्र आपन मन लागल चिज माँगसेक्‍ठो ओ टुह्र आपन माङ्‌गल चिज पैबो
टुह्र धेर फारा फरैबो त म्‍वार बाबक महिमा प्रकट हुइनेबा ओ टुह्र म्‍वार चेला रलक बात देखपरी
“जसहेँक म्‍वार बाबा महीह प्रेम कर्ल ओसहेँक मै फे टुँहन प्रेम कैरख्‍नु। आब टुह्र म्‍वार प्रेमम पलरहो
मै आपन बाबक आज्ञापालन कैक उहाँक प्रेमम पलरठुँ। ओसहेँक टुह्र म्‍वार आज्ञापालन कर्बो कलसे टुह्र फे म्‍वार प्रेमम पलरबो
म्‍वार आनन्‍द टुन्‍हकम रही ओ टुन्‍हक आनन्‍द पूरा हुई कैक मै टुँहन यी बात कनहुँ
“म्‍वार आज्ञा यिह हो जसहेँक मै टुँहन प्रेम कर्नु ओसहेँक टुह्र फे एकऔरजहन प्रेम करो। यूह    यूह   यूह 
सबसे महान प्रेम कलक आपन सङ्‌घारीक लाग आपन प्राण देना हो यहीसे महान प्रेम और कुछु नैहो
यदि टुह्र म्‍वार आज्ञापालन कर्टीरबो कलसे टुह्र म्‍वार सङ्‌घरेन हुइटो
आबठेसे मै टुँहन कमारा नैकहम काकरकि मालिक का कर्टिबाट कना बात कमारह कुछु जानकारी नैरटस। तर मै टुँहन सङ्‌घरेन कनु काकरकि मै आपन बाबसे सुनल बात सब टुँहन जनादेरख्‍नु
महीह टुह्र नैरोज्‍लो तर मै टुँहन रोज्‍नु। टुह्र जाओ ओ सड्‌डभर पलरना फारा फराओ कैक टुँहन नियुक्त कर्नु। तब टुह्र म्‍वार नाउँम बाबसे ज्‍या मङ्‌ग्‍लसे फे उहाँ टुँहन देनेबाट
मै टुँहन यी आज्ञा देहटुँ एकऔरजहन प्रेम करो
“यदि संसारक मनै टुँहन हेल्‍हा करहीँ कलसे टुँहनसे आघ हुँक्र महीह हेल्‍हा कर्ल कना बात याद करो
यदि टुह्र यी संसारक रटो कलसे संसारक मनै टुँहन आपन मनै मान्‍क प्रेम कर्नेरलह। तर टुह्र यी संसारक नैहुइटो। टुँहन संसारमसे मै रोज्‍नु उहओर्से संसारक मनै टुँहन हेल्‍हा कर्ठ
‘नोकर मालिकसे महान नैरहट्‍’ कैक म्‍वार कहल वचन सम्‍झो। हुँक्र महीह सँतैल कलसे टुँहन फे सँतैहीँ। यदि हुँक्र म्‍वार कहल मनहीँ कलसे टुन्‍हक कहल फे मनहीँ। मत्ती  लूक  यूह 
टुह्र म्‍वार नाउँम विश्‍वास कर्लक कारण हुँक्र टुँहन ओसिन व्‍यवहार करहीँ काकरकि हुँक्र महीह पठुइयह नैचिह्‍न्‍ट
यदि मै आक हुँकन कुछु नैकटुँ कलसे हुँक्र पापक दोषी नैहुइनेरलह। तर आब हुँकन आपन पापक बहाना बनैना कुछु ठाउँ नैहुइटन
महीह हेल्‍हा करुइया म्‍वार बाबह फे हेल्‍हा कर्ठा
यदि और कुई फे नैकरल अचम्‍मक काम मै हुँकन्‍हक बीचम नैकर्टुं कलसे हुँक्र पापक दोषी नैहुइनेरलह। तर हुँक्र म्‍वार करल अचम्‍मक काम देख्‍क फे महीह ओ म्‍वार बाबह हेल्‍हा कर्ठ
तर हुँकन्‍हक व्‍यवस्‍थम लिखल ‘हुँक्र महीह विनसेँटिक हेल्‍हा कर्ल’ कना यी वचन पूरा हुइक लाग यी हुइल् हो। भज  
“मै बाबक तर्फसे सहायता देहुइयह टुन्‍हकठे पठादेहम उहाँ बाबकठेसे अइना सत्‍य आत्‍मा हुइट। उहाँ जो म्‍वार बारेम साक्षी देहुइयाबाट
ओ टुह्रजुन सुरुसे म्‍वारसँग रलक कारण टुह्र फे म्‍वार साक्षी हुइबो।”
“टुह्र पाछ नैहट्‍बो कैक मै यी सब बात कनहुँ
टुह्र सभाघरमसे खेद्वापैबो। असिन समय फे अइटीबा जब टुन्‍हक हत्‍या करुइया ‘परमेश्‍वरक सेवा करटुँ’ कैक विचार करुइया बा
हुँक्र ना त बाबह चिह्‍न्‍ट ना त महीह चिह्‍न्‍ट। उहओर्से हुँक्र असिन काम करुइयाबाट
यी घट्‍ना हुइलागी त टुह्र ‘उहाँ हमन सब बात पैल्‍हहेँ कलह’ कैक सम्‍झबो। उहओर्से मै टुँहन यी बात कहटुँ। मै आम्‍हीसम टुन्‍हकसँग पलरलकओर्से टुँहन यी बात कल नैरनहुँ
“आब मै महीह पठुइयकठे जाइटुँ तर ‘अप्‍न कहाँ जाइटी’ कैक टुह्र कुई फे महीह नैपुछ्‌टो
मै यी सब बात कलकओर्से टुन्‍हक मन दुःखीत हुइल बा
तर फे मै टुँहन सत्‍य बात कहटुँ मै गैलसे टुन्‍हक फाइदा बा। काकरकि मै नैजैम कलसे सहायता देहुइया टुन्‍हकठे नैअइहीँ। तर मै जैम कलसे उहाँह टुन्‍हकठे पठादेहम
उहाँ अइहीँ त संसारक मनैन पाप धार्मिकता ओ न्याय सम्‍बन्‍धम हुँक्र कर्टिरहल गल्‍ती हुँकन देखादेहुइयाबाट
म्‍वारम विश्‍वास नैकर्ना पाप हो कैक उहाँ हुँकन देखादेहुइयाबाट
धार्मिकतक सम्‍बन्‍धम हुँक्र कर्टिरहल गल्‍तीक बारेम उहाँ देखादेहुइयाबाट काकरकि मै बाबकठे चलजाइटुँ ओ टुह्र महीह फेदोस्र नैदेख्‍नेहुइटो
न्याय सम्‍बन्‍धम हुँक्र कर्टिरहल गल्‍तीक बारेम उहाँ देखादेहुइयाबाट काकरकि यी संसारक शासक आघहेँ दोषी ठहररहल
“मै टुँहन कहपर्ना बात त धेर बा तर आब टुह्र यहीसे धेर बात सह नैसेक्‍नेहुइटो
सत्‍यक आत्‍मा अइहीँ त उहाँ सत्‍य का हो कना बात टुँहन बुझादेनेबाट। उहाँ आपन तर्फसे बोलुइया नैहुइट। उहाँ आपन सुनल बात टुँहन कहुइयाबाट ओ पाछ हुइना घट्‍ना फे जनादेहुइयाबाट
उहाँ म्‍वार बट्‌वाइल बात टुँहन जनादेक म्‍वार महिमा प्रकट करहीँ
बाबकठे रहल चिज सब म्‍वार हो। उहओर्से मै कनु ‘सत्‍यक आत्‍मा टुँहन म्‍वार बात जनादेहुइयाबाट।’
“कुछ समय पाछ टुह्र महीह नैदेख्‍नेहुइटो वाकर कुछ समय पाछ टुह्र महीह फेदोस्र देखुइयाबाटो।”
तब उहाँक कौनोकौनो चेलावँ अप्‍नअप्‍न पुछीकपुछा कर्ल “‘कुछ समय पाछ टुह्र महीह नैदेख्‍नेहुइटो वाकर कुछ समय पाछ टुह्र महीह फेदोस्र देखुइयाबाटो’ ओ ‘मै बाबकठे जाइटुँ’ कैक उहाँ का कहख्‍वाजल हुइट”
हुँक्र कल “उहाँ ‘कुछ समय पाछ’ कलक का हो हम्र त बात नैबुझ्‍टी उहाँ का कल का कल।”
हुँक्र यी बातक बारेम पुछ चाहट कैक येशू थाहाँ पैल। उहाँ हुँकन कल “मै कनु ‘कुछ समय पाछ टुह्र महीह नैदेख्‍नेहुइटो वाकर कुछ समय पाछ टुह्र महीह फेदोस्र देखुइयाबाटो।’ का यिह बातक बारेम टुह्र अप्‍नअप्‍न सोधपुछ करटलहो
जाट्‌टीसे मै टुँहन कहटुँ टुह्र रुइबो ओ विलाप कर्बो तर संसार खुशी हुइनेबा। टुह्र शोक कर्बो तर टुह्र शोक कर्लसे फे पाछ आनन्‍दित हुइबो
महिला लर्का जन्‍माइबेर बठकमार धेर छट्‍पटैठी तर जब ऊ लर्का जन्‍मैठी तब ऊ सब दुःख बिस्राडर्ठी काकरकि संसारम एकठो लर्कक् जन्‍म हुइल कना बातम ऊ खुशी हुइठी
ओसहेँक आब टुह्र शोक कर्बो तर मै टुँहन फेदोस्र भेँटाइ अइम त टुह्र एकदम आनन्‍दित हुइबो ओ उ आनन्‍द टुन्‍हकमसे कुई फे अछिन्‍क लैजाइ नैसेक्‍नेहो
उ ब्‍याला टुह्र महीह कुछु फे नैपुछ्‍ने हुइटो। जाट्‌टीसे मै टुँहन कहटुँ टुह्र म्‍वार नाउँम बाबसे ज्‍या मङ्‍लसे फे उहाँ टुँहन देहुइयाबाट
आम्‍हीसम टुह्र म्‍वार नाउँम कुछु फे नैमङ्‍लहुइटो। माङ्‌गो त पैबो तब टुह्र पूरा हिसाबले आनन्‍दित हुइबो
“यी बात मै टुँहन आहानम कैरख्‍नु। तर समय अइटीबा उ ब्‍याला मै टुँहनसे फेदोस्र आहानम नैबोलम बाबक बारेम टुँहन स्‍पष्‍ट रूपले कैदेहम
उ ब्‍याला टुह्र अपन्‍हे म्‍वार नाउँम मङ्‍बो मै टुन्‍हक लाग बाबसे माङ देह नैपर्नेहो
बाबा अपन्‍हे टुँहन प्रेम कर्ठ काकरकि टुह्र महीह प्रेम कैरख्‍लो ओ मै परमेश्‍वरकठेसे अइनहुँ कैक विश्‍वास कैरख्‍लो
मै बाबकठेसे संसारम अइनहुँ ओ आब संसारह छोर्क फेदोस्र बाबकठे जैटीबाटुँ।”
उहाँक चेलावँ येशूह कल “आब पो अप्‍न आहानम नैबट्‌वाक स्‍पष्‍ट रूपले बट्‌वाइटी
अप्‍न सब बात जन्‍ठी कैक हम्र बुझ्‍ली। वास्‍तवम अप्‍नह प्रश्‍न पुछ्‌नासे आघहेँ अप्‍न जवाफ देडर्ठी। उहओर्से अप्‍न परमेश्‍वरकठेसे अइलही कैक हम्र विश्‍वास कर्ठी।”
येशू हुँकन कल “का टुह्र आब विश्‍वास कर्ठो
तर समय अइटीबा ओ वास्‍तवम आस्‍याकल उ ब्‍याला टुह्र सबजन तितरबितर हुइबो। टुह्र आपनआपन घर जाजैबो ओ महीह अकल्‍हे छोरदेबो। तर फे मै अकल्‍हे नैहुइटुँ काकरकि म्‍वारसँग बाबा बाट
टुह्र म्‍वारम रह्‍क शान्‍ति पाइसेको कैक मै टुँहन यी सब बात कनहुँ। संसारम टुँहन दुःखकष्‍ट सहपरी तर साहस करो मै संसारह जितरख्‍नु।”
यी बात कैक सेक्‍ल त येशू स्‍वर्गओर हेर्ल ओ प्रार्थना कर्ल
“बाबा आब समय पुगरहल। मै अप्‍नक छावा अप्‍नक महिमा प्रकट कर सेकूँ कैक म्‍वार महिमा प्रकट कैदी
काकरकि अप्‍न महीह सारा मनैन्‍हकम अधिकार देरख्‍ली ताकि अप्‍न महीह जौनजौन मनै देरख्‍ली हुँक्र सबजहन मै अनन्‍त जीवन देह सेकू
अनन्‍त जीवन यिह हो अप्‍न एक्‍कठो सत्‍य परमेश्‍वरह चिह्‍न्‍ना ओ अप्‍नक पठाइल येशू ख्रीष्‍टह चिह्‍न्‍ना हो
अप्‍न महीह जिम्‍मा देहल काम पूरा कैक मै अप्‍नह पृथ्‍वीम उच्‍च पाररख्‍नु
बाबा संसारक सृष्‍टि हुइनासे आघ अप्‍नक सामुन्‍नेम म्‍वार जौन महिमा रह आब उह महिमा आपन सामुन्‍नेम महीह दी
संसारमसे अप्‍न महीह देहल मनैन मै अप्‍नह चिह्‍नादेरख्‍नु। हुँक्र अप्‍नक रलह ओ अप्‍न जो महीह देलही। हुँक्र अप्‍नक वचन पालन कैरख्‍ल
अप्‍न महीह देहल सब बात अप्‍नसे जो आइल हो कना बात आब हुँकन थाहाँ बाटन
काकरकि अप्‍नक देहल वचन मै हुँकन देरख्‍नु ओ हुँक्र उ वचन स्‍वीकार फे कैरख्‍ल। मै अप्‍नकठेसे अइनहुँ कना बात हुँक्र जाट्‌टीसे बुझरख्‍ल। ओ अप्‍न जो महीह पठैलही कैक हुँक्र विश्‍वास कैरख्‍ल
मै हुँकन्‍हक लाग प्रार्थना करटुँ मै संसारक लाग प्रार्थना नैकरठुइटुँ तर अप्‍न महीह देहल मनैन्‍हक लाग प्रार्थना करटुँ काकरकि हुँक्र त अप्‍नक हुइट
म्‍वारठे रहल सब अप्‍नक हुइट ओ अप्‍नकठे रहल सब म्‍वार हुइट। हुँकन्‍हकम म्‍वार महिमा प्रकट होरहल
आब मै अप्‍नकठे घुम्‍क अइम मै संसारम धेर रहुइया नैहुइटुँ तर हिँक्र त संसारम पलरहुइयाबाट। हे पवित्र बाबा अप्‍न ओ मै एक रहलअस हिँक्र फे एक हुइहीँ कैक आपन नाउँक शक्तिले हिँकन्‍हक सुरक्षा करी जौन नाउँ अप्‍न महीह देली
हिँकन्‍हकसँग रहट्‍सम मै अप्‍नक नाउँक शक्ति पाक हिँकन्‍हक सुरक्षा कर्नु। हिँक्रमध्‍ये नाश हुइपर्ना मनैयह बाहेक मै और कौनोजहन फे नाश हुइ नैदेनु काकरकि धर्मशास्‍त्रम लिखल वचन पूरा हुइपर्ना आवश्‍यक रह। भज  यूह 
तर आब मै अप्‍नकठे घुम्‍क आइक लाग बाटुँ। हिँक्र म्‍वार आनन्‍दले भरिपूर्ण हुइहीँ कैक मै यी बात संसारम रहलम जो कटिबाटुँ
मै हुँकन अप्‍नक वचन देनु। मै यी संसारक नैरहलअस हिँक्र फे यी संसारक नैहुइट। उहओर्से संसारक मनै हिँकन हेल्‍हा कर्ठ
अप्‍न हिँकन संसारमसे लैजाइ कैक नाहीँ तर हिँकन दुष्‍टसे रक्षा करी कैक मै बिन्‍ती करटुँ
मै यी संसारक नैरहलअस हिँक्र फे यी संसारक नैहुइट
हिँकन अप्‍नक सेवा करक लाग सत्‍यद्वारा पवित्र बनाई अप्‍नक वचन सत्‍य बा
अप्‍न महीह संसारम पठाइलअस मै फे हिँकन संसारम पठारख्‍नु
हिँक्र आपन जीवन अप्‍नह पूरा रूपले सुम्‍पसेकहीँ कैक मै आपन जीवन अप्‍नह सुम्‍पटुँ
मै हिँकन्‍हक लाग केल नाहीँ तर हिँकन्‍हक वचनक कारण म्‍वारम विश्‍वास कर्ना मनैन्‍हक लाग फे प्रार्थना करटुँ
हुँक्र सबजन एक हुइहीँ कैक मै प्रार्थना करटुँ। बाबा अप्‍न म्‍वारम ओ मै अप्‍नकम रहलअस हुँक्र फे हमारम रह्‍हीँ ओ अप्‍न महीह पठैलही कैक संसार बुझ सेकी
अप्‍न ओ मै एक रहलअस हुँक्र फे एक हुइहीँ कैक अप्‍न महीह देहल महिमा मै हुँकन देरख्‍नु
मै हुँकन्‍हकम बाटुँ ओ अप्‍न म्‍वारम बाटी। आब हुँक्र पूरा रूपले एक हुइहीँ ओ अप्‍न महीह पठैलही कना बात ओ अप्‍न महीह प्रेम करलअस हुँकन फे प्रेम कर्ठी कना बात संसार जान सेकी
बाबा अप्‍न महीह देहल मनै म्‍वारसँग रह्‍हीँ ओ अप्‍न महीह देहल महिमा हुँक्र देखहीँ कना म्‍वार इच्‍छा बा जौन महिमा संसारक सृष्‍टि हुइनासे आघहेँसे अप्‍न महीह प्रेम कर्लक कारण अप्‍न महीह देलही
हे सत्‍य न्याय कर्ना बाबा संसार अप्‍नह नैचिह्‍नट्‍ तर मै अप्‍नह चिन्‍ठुँ ओ अप्‍न जो महीह पठैलही कैक हिँक्र जन्‍ठ
मै हुँकन्‍हक बीचम अप्‍न के हुइटी कैक अप्‍नह प्रकट कर्नु ओ आम्‍ही फे प्रकट कर्टीरहम ताकि अप्‍न महीह करल प्रेम हुँकन्‍हकम फे पलरहहीन ओ मै फे हुँकन्‍हकम पलरहम।”
यी प्रार्थना कैक सेक्‍ल त येशू आपन चेलन्‍हकसँग किद्रोन कैजिना गञ्‍ज्रीक उपार गैल। उहाँ एकठो फुलर्‍या रह। येशू आपन चेलन्‍हकसँग उहँ गैल
उहाँह पक्रादेहुइया यहूदा फे उ ठाउँ चिनरख्‍लहा काकरकि येशू आपन चेलन्‍हकसँग उ ठाउँम धेरजसिन जैना करँट्‍
उ ब्‍याला कुछ सिपाहीन लेक ओ फरिसी ओ मुख्‍य पूजारीन्‍हक पठाइल द्वरपालेन लेक यहूदा उह ठाउँम आइल। हुँक्र दिया ज्‍वाँजा ओ हातहतियार लेल्‍हरलह
आपनम परिअइना सब बात येशूह थाहाँ रलहन। उहओर्से उहाँ आघ आक हुँकन कल “टुह्र केहीह ख्‍वाजटो”
हुँक्र उहाँह कल “नासरतक येशूह।”
येशू हुँकन कल “मै उह हुइटुँ।” उहाँह पक्रादेहुइया यहूदा फे हुँकन्‍हकसँग ठह्र्‍याइल रह
उहाँ हुँकन “मै उह हुइटुँ” कल त हुँक्र पाछ हट्‍ल ओ भूइँयम गिरगैल
उहाँ हुँकन फेदोस्र पुछ्‌ल “टुह्र केहीह ख्‍वाजटो”
हुँक्र कल “नासरतक येशूह।”
येशू जवाफ देल “मै टुँहन मै उह हुइटुँ कैक कनु जे। यदि टुह्र जाट्‌टीसे महीह जो ख्‍वाजटो कलसे हिँकन भर जाइदेओ।”
“अप्‍न म्‍वार जिम्‍मम देहल मनैमध्‍ये एकठो फे मै नैगुमैनु” कना उहाँक ब्‍वालल् वचन पूरा ह्‍वाए कैक यी हुइल्
सिमोन पत्रुस आपनठे रहल तरवाल झिँक्‍क प्रधान पूजारीक कमारह झम्‍कैल त वाकर कान च्‍वाट्‌टसे काट्‍गैलस। उ कमारक नाउँ माल्‍खस रलहस
येशू पत्रुसह कल “आपन तरवाल दापम ढरो का बाबा म्‍वार लाग तयार पारल दुःखक घुट्‌का मै नैपिउँ” मत्ती  मर्क  लूक 
तबदोस्र सिपाहीहुँक्र हुँकन्‍हक कप्‍तान ओ मन्‍दिरक द्वरपालेन येशूह पक्रल ओ उहाँह बहन्‍ल
पैल्‍ह हुँक्र उहाँह हन्‍नासकठे लैगिल। हन्‍नास उ सालक प्रधान पूजारी कैयाफक राउट रलह
यिह कैयाफा “जनतन्‍हक लाग एकठो मनैया मुना जो ठीक हो” कैक यहूदी अगुवन सल्‍लाह देरख्‍लह। यूह 
सिमोन पत्रुस ओ और एकठो चेला येशूक पाछपाछ लग्‍ल। उ और चेलकजुन प्रधान पूजारीसे मजा चिनजान रलहन। उहओर्से ऊ येशूकसँग प्रधान पूजारीक अङ्‌ग्‍नम गैल
तर पत्रुस गेटक बाहर ठह्‍याइल रलह। प्रधान पूजारीसे चिनजान रहल उ और चेला बाहर निकर्क गेटम रना कमारीह कैक पत्रुसह भित्तर अन्‍ल
पत्रुस भित्तर जाइबेर गेटम रना कमारी हुँकहीन कहल “टुँ उ मनैयक चेलामध्‍ये एक जन नैहुइटो का”
ऊ कल “नाहीँ मै नैहुइटुँ”
जार हुइलक कारण नोकरचाकरहुँक्र ओ द्वरपालेन ठह्‍र्‍याक आगी तापटलह। तब पत्रुस फे हुँकन्‍हकसँग ठह्‍र्‍याक आगी तापलग्‍ल
यिह बीचम प्रधान पूजारी येशूह उहाँक चेलावँ ओ उहाँक शिक्षा सम्‍बन्‍धम सोधपुछ कर्ल
येशू हुँकहीन जवाफ देल “मै सबजन्‍हक सामुन्‍नेम सबजन सुन्‍नागरी खुल्‍लमखुल्‍ला बोलुँ। मै आपन शिक्षा सब यहूदीहुँक्र जम्‍मा हुइना सभाघर ओ मन्‍दिरम दिउँ। मै गुपचुपम कुछु फे नैसिखैलहुइटुँ
अप्‍न काजे महीह पुछटी म्‍वार शिक्षा सुनुइयन पुछी। मै का सिखैनु कना बात हुँकन थाहाँ बाटन।”
येशू जवाफ देहबेर ओठे ठह्र्‍याइल द्वरपालेनमध्‍ये एक जन येशूह थाप्‍पर लगाइल ओ कहल “टैँ प्रधान पूजारीक सामुन्‍नेम फे असिक मुहमुह लग्‍ठ्‌या”
येशू ओहीह कल “मै कुछु गल्‍ती कैरख्‍नु कलसे गल्‍ती देखादेओ तर ठीक बोलरख्‍नु कलसे बेकसूरम काजे ठोक्‍ठो”
तबदोस्र हन्‍नास येशूह बहन्‍ल अवस्‍थम प्रधान पूजारी कैयाफकठे पठादेल
सिमोन पत्रुस ठह्‍र्‍याक आगी तप्‍टीरलह। हुँक्र हुँकहीन कल “टुँ उ मनैयक चेलामध्‍ये एक जन नैहुइटो का”
पत्रुस कान काटल कमारक नाता पर्ना मनैया फे ओठे रह। ऊ फे प्रधान पूजारीक कमारा रह। ऊ पत्रुसह कहल “का मै टुँहीन फुलर्‍यम उ मनैयक बगालिम नैदेख्‍नहुँ नि”
पत्रुस फेदोस्र मै नैहुइटुँ कैक इन्‍कार कर्ल। तबहेँ मुर्घा बासल
तब यहूदीहुँक्र येशूह कैयाफक घरमसे रोमी बडाहाकिम पिलातसक दरबारम लैगिल। उ ब्‍याला बिहान हुइटह। हुँक्र दरबारभित्तर नैगैल काकरकि गैरयहूदीक दरबारभित्तर गैलसे हम्र अशुद्ध हुइबी ओ मुक्तिदिवस टिहारक खाना खाए नैपैबी कैक हुँकन डर लागरलहन
उहओर्से पिलातस हुँकन्‍हकठे बाहर निकर्क कल “यी मनैयक विरोधम टुह्र का दोष लगाइटो”
हुँक्र हुँकहीन कल “यदि यी मनैया अपराधी नैरहट्‍ कलसे हम्र यहीह अप्‍नकठे अन्‍नेनैरलही।”
पिलातस हुँकन कल “टुह्र यी मनैयह लैजाओ ओ टुन्‍हक आपन व्‍यवस्‍था अनुसार याकर इन्‍साफ करो।”
यहूदीहुँक्र उहाँह कल “हमन त किहुह मृत्‍युदण्‍ड देना अधिकार नैहो।”
यूह   येशू अप्‍न कौन तरिकाले मुवपरी कना सम्‍बन्‍धम उहाँक कहल बात पूरा हुइक लाग यी हुइल हो।  येशू कल “मै पृथ्‍वीमसे मनैद्वारा उप्‍पर उठाजैम” यूहन्‍ना  । उहाँ यी बात कैक अप्‍न क्रूसम मुवपरी कना सम्‍बन्‍धम पैल्‍हहेँ संकेत देरख्‍लह। यहूदीहुँक्र आपन व्‍यवस्‍था अनुसार अपराधीन पत्‍थ्रले मार्क मुवाइँट तर रोमीहुँक्र अपराधीन क्रूसम कील्‍ला ठोक्‍क मुवाइँट्‍ ओ हुँक्र किहुह फे ओसिक मुवैना अधिकार यहूदीन नैदेलरलह
पिलातस फेदोस्र दरबारम गैल ओ येशूह बलाक कल “का टुँ यहूदीन्‍हक राजा हुइटो”
येशू जवाफ देल “यी प्रश्‍न अप्‍न आपन हिसाबले पुछ्‌ली कि म्‍वार बारेम अप्‍नह और कुई कलह”
पिलातस जवाफ देल “का मै यहूदी हुइटुँ टुँहार आपन जातिक मनै ओ मुख्‍य पूजारीहुँक्र टुँहीन म्‍वार हाँठम सुम्‍पलह। टुँ कौन अपराध कर्लो”
येशू कल “म्‍वार राज्‍य यी संसारक नैहो। यदि म्‍वार राज्‍य यी संसारक रहट्‍ कलसे म्‍वार पाछ लगुइयन म्‍वार लाग लड्नेरलह ओ मै यहूदीन्‍हक हाँठम पर्नेनैरनहुँ। तर म्‍वार राज्‍य यी संसारक नैहो।”
पिलातस येशूह पुछ्‌ल “याकर मतलब टुँ जाट्‌टीसे राजा जो हुइटो त”
येशू जवाफ देल “मै राजा हुइटुँ कैक अप्‍न अपन्‍हे कहटी। मै मनैन सत्‍य बात कहक लाग जो जन्‍मनहुँ यिह बातक लाग यी संसारम अइनहुँ। सत्‍य मन परैना मनै म्‍वार बात सुन्‍ठ।”
पिलातस उहाँह पुछ्‌ल “सत्‍य का हो त” ऊ अत्रा कल ओ निकर्क यहूदीन्‍हकठे गैल ओ हुँकन कल “मै यी मनैयकम कुछु दोष नैभेटैनु
मुक्तिदिवसक उपलक्ष्‍यम हरेक साल मै टुन्‍हक लाग एकठो कैदीह छुट्‌कारा देना टुन्‍हक चलन बा। उहओर्से का मै उ यहूदीन्‍हक राजा कैजिना मनैयह छोरदिऊँ”
तर हुँक्र कर्रसे कल “ओहीह नाहीँ बारब्‍बह छोरदी” बारब्‍बाजुन डाँका रह
पिलातस येशूह लैजाक कोर्रा लगैना हुकुम देल
सिपाहीहुँक्र काँटक मुकुट बनाक उहाँक कपारिम लगादेल ओ उहाँह राजक लगैनाअस बैजङ्‌ग्यार रङ्‌गक लुगा लगादेल
हुँक्र उहाँक लग्‍घ आक “यहूदीन्‍हक राजक जय ह्‍वाए” कैक गिल्‍ला कर्टी उहाँह थाप्‍पर लगैल
पिलातस फेदोस्र बाहर निक्रल ओ भीडक मैनन कल “हेरो मै हिँकहीन टुन्‍हक सामुन्‍नेम आनटुँ ओ टुँहन जानकारी कराइ चाहटुँ कि मै हिँकाहारम कुछु दोष नैभेटैनु।”
तब काँटक मुकुट ओ बैजङ्‌ग्यार रङ्‌गक लुगा लगाइल येशू बाहर अइल त पिलातस हुँकन कल “लेओ हेरो यिह हो मनैया”
जब मुख्‍य पूजारीहुँक्र ओ द्वरपालेन उहाँह देख्‍ल हुँक्र कर्रसे कहलग्‍ल “ओहीह क्रूसम टङ्‌गाई ओहीह क्रूसम टङ्‌गाई” पिलातस हुँकन कल “टुह्र अपन्‍हे यहीह लैजाक क्रूसम टाङ्‌गो काकरकि मै हिँकाहारम कुछु दोष नैभेटैनु”
यहूदी अगुवाहुँक्र हुँकहीन कल “हमार व्‍यवस्‍था अनुसार ओहीह मृत्‍युदण्‍ड देहहीपर्ठा काकरकि ऊ मै परमेश्‍वरक छावा हुइटुँ कैक दाबी कैराखल।”
यी बात सुन्‍क पिलातस झन् डरागैल
ऊ फेदोस्र येशूह दरबारभित्तर लैजाक पुछ्‌ल “टुँ कहाँक हुइटो” तर येशू हुँकहीन कुछु जवाफ नैदेल
पिलातस उहाँह कल “काजे टुँ नैकहठुइटो टुँहीन छोड्‍देना अधिकार म्‍वारठे बा ओ टुँहीन क्रूसम टङ्‌गैना अधिकार फे म्‍वारठे बा कना टुँहीन थाहाँ नैहो”
येशू कल “यदि परमेश्‍वर अप्‍नह अधिकार नैदेट कलसे म्‍वारम अप्‍नक कुछु अधिकार नैहुइनेरह। उहओर्से महीह अप्‍नक हाँठम सुम्‍पना मनैया झन् बरा पापक दोषी बा।”
यी सुन्‍क पिलातस येशूह छोड्‌देना कोसिस कर्ल। तर यहूदीहुँक्र कर्रसे कहलग्‍ल “यदि अप्‍न यी मनैयह छोर्बी कलसे अप्‍न रोमी महाराजक सङ्‌घारी नैहुइटी। अपन्‍हेह राजा हुइटुँ कना मनैया महाराजक दुश्‍मन हो।”
यी बात सुन्‍क पिलातस येशूह दरबारमसे बाहर अन्‍ल। ऊ न्याय कर्ना ठाउँम बैठ्‌ल। उ ठाउँह “पत्‍थ्रक अङ्‌ना” कैजाए। ओहीह हिब्रू भाषम “गब्‍बथा” कैजैठा
उ ब्‍याला मुक्तिदिवस टिहारक आघक दिन रह ओ दिनक लगभग बाह्र बजल रह। पिलातस यहूदीहुँकन कल “हेरो यिह हो टुन्‍हक राजा”
हुँक्र जोरजोरले नारा लगाइलग्‍ल “ओहीह मुवैहीपरी मुवैहीपरी ओहीह क्रूसम टङ्‌गैहीपरी टङ्‌गैहीपरी” पिलातस हुँकन पुछ्‌ल “का मै टुन्‍हक राजह क्रूसम टङ्‌गादिउँ”
मुख्‍य पूजारीहुँक्र जवाफ देल “रोमी महाराजा बाहेक हमार और कौनो राजा नैहुइट।”
तबदोस्र ऊ उहाँह क्रूसम टङ्‌गाइक लाग हुँकन्‍हक हाँठम सुम्‍पदेल। तब हुँक्र येशूह लैगिल
येशू आपन क्रूस अपन्‍हे बोक्‍क खोप्रही कैजिना ठाउँम गैल। उ ठाउँह हिब्रू भाषम गलगथा कैजैठा
उ ठाउँम पुग्‍क हुँक्र उहाँह क्रूसम टङ्‌गैल ओ उहाँक दाहिनओर ओ बाउँओर और दुइ जहन फे अल्‍गअल्‍ग क्रूसम टङ्‌गैल। येशूहजुन बीचम टङ्‌गैल
पिलातस एकठो दोषपत्र फे लिख्‍ल ओ क्रूसम टङ्‌गैल। उहिँम “नासरतक येशू यहूदीन्‍हक रज्‍वा” लिखल रह
धेर यहूदीहुँक्र उ दोषपत्र पहर्ल काकरकि येशू क्रूसम टङ्‌गागैल् ठाउँ सहरक लग्‍घ रह ओ उ दोषपत्र हिब्रू ल्‍याटिन ओ ग्रीक भाषम लिखल रह
यहूदीन्‍हक मुख्‍य पूजारीहुँक्र पिलातसह कल “‘यहूदीन्‍हक राजा’ कैक नाहीँ तर ‘यी मै यहूदीन्‍हक राजा हुइटुँ कहल’ कैक लिखी।”
पिलातस जवाफ देल “मै ज्‍या लिख्‍नु लिख्‍नु।”
सिपाहीहुँक्र येशूह क्रूसम टङ्‌गाक सेक्‍ल त उहाँक लुगा लेल ओ हरेकजहन एकएक भाग पर्ना हिसाबले चार भाग लगाक बँट्‍ल। उहाँक बाहिरी लुगा फे लेल तर उ लुगा सिय नैपर्ना हिसाबले उप्‍परसे टरसम बिनल रह
उहओर्से हुँक्र अप्‍नअप्‍न कल “यहीह नैचिँठी बेनसे यी क्‍याकर भागम पर्ठा कैक गोटी डारी।” यी घट्‍नाले धर्मशास्‍त्रम लिखल बात पूरा हुइल उहिँम यी बात लिखल बा
“हुँक्र म्‍वार लुगा अप्‍नअप्‍न बँट्‍ल
ओ म्‍वार बाहिरी लुगह जुन गोटी डर्ल।”
तब सिपाहीहुँक्र उ काम कर्ल। भज 
येशूक क्रूसक लग्‍घ उहाँक डाई उहाँक मौसी क्‍लोपासक गोसिन्या मरियम ओ मगदाला सहरक मरियम ठह्र्‍याइल रलह
येशू आपन डाईह ओ अप्‍न प्रेम कर्ना चेलह लग्‍घ ठह्र्‍याइल देख्‍ल त आपन डाईह कल “डाई हेरो यी टुँहार छावा हुइट।”
तबदोस्र येशू उ चेलह फे कल “हेरो उहाँ टुँहार डाई हुइटी।” उ दिनठेसे उ चेला येशूक डाईह आपन घरम लैगिल
सब काम ओराइल कैक येशू थाहाँ पैल त धर्मशास्‍त्रम लिखल एकएक बात पूरा ह्‍वाए कना उद्देश्‍यले कल “महीह प्‍यास लागल।” भज  
ओठे आमिल मदले भरल एकठो भाँडा रह। हुँक्र एकठो कपास उहिँम बिल्‍बोर्ल ओ हिसपक लट्‍ठीम अँट्‌काक उहाँक मुहम लगादेल
येशू आमिल मद चिख्‍ल ओ कल “आब ओराइल।” तबदोस्र उहाँ टर मुन्‍टा लगाक आपन प्राण छोर्ल
उ दिन बिसैना दिनिक लाग तयारी कर्ना दिन रह ओ द्वासर दिन जुन मुक्तिदिवस टिहार पर्लक कारण विशेष महत्‍वक दिन रह। यहूदीहुँक्र बिसैना दिन लाश क्रूसम पलरहल नैचाहँट्‍। उहओर्से हुँक्र पिलातसकठे जाक असिक बिन्‍ती कर्ल “क्रूसम टङ्‌गावापाइल मनैन्‍हक ग्‍वारा टुर लगाइपरल ताकि हुँक्र हाली मुहीँ ओ हुँकन क्रूसमसे उटार लगाइपरल।”
तब सिपाहीहुँक्र अइल ओ येशूकसँग क्रूसम टङ्‌गागैल् दुइजन्‍हक ग्‍वारा टुरदेल
तर हुँक्र येशूक फे ग्‍वारा टुर अइल त उहाँ पैल्‍हहेँ मुरलह। उहओर्से हुँक्र उहाँक ग्‍वारा नैटुर्ल
तर एकठो सिपाही उहाँक क्‍वाखम भालले गोभ्‍ल त रगत ओ पानी आइल
टुह्र विश्‍वास कर सेको कैक यी घटना द्‌याखल मनैया यी बात लिख्‍राखल। वाकर लिखल यी बात सत्‍य बा। ऊ आपन लिखल बात सत्‍य बा कैक जन्‍ठा
धर्मशास्‍त्रम लिखल “उहाँक एकठो फे हड्‍डी नैटुरजाइ” कना बात पूरा ह्‍वाए कैक यी सब हुइलक हो। प्रस  गन्‍ती  भज 
ओ धर्मशास्‍त्रम और ठाउँम असिक फे लिखल बा “मनै आपन ग्‍वाभल मनैयह हेरहीँ।” जक  प्रका 
अरिमाथिया सहरक योसेफ यहूदीन्‍हक डरक कारण कुई फे थाहाँ नैपैना गरी येशूक चेला होरलह। ऊ येशूक लाश लैजाइ पाऊँ कैक पिलातसह बिन्‍ती कर्ल। पिलातस अनुमति देल। तब ऊ अइल ओ उहाँक लाश लैगिल
येशूह रात्‍क भ्‍याँट कर गैलक निकोदेमस फे सँग रलह। ऊ मूर्र ओ एलवा विरुवासे बनागैल मग्मग्मग्मग् वास अइना लगभग तेत्तीस किलो अत्तर अन्‍ल। यूह 
हुँक्र यहूदीन्‍हक चलन अनुसार येशूक लाशम उ अत्तर लगैल ओ सूती लुगले लपेट्‌क लाशह गर्‍यम ढरक लाग तयार पर्ल
उहाँ क्रूसम टङ्‌गागैल् ठाउँम एकठो फुलर्‍या रह। उ फुलर्‍यम एकठो लौव गर्‍या रह जौन गर्‍यम कबु फे लाश ढैगिल् नैरह
उ दिन यहूदीन्‍हक बिसैना दिनिक लाग तयारी कर्ना दिन रलकओर्से ओ गर्‍या फे लग्‍घ रलकओर्से हुँक्र येशूक लाश उह गर्‍यम ढर्ल
हप्‍तक पैल्‍ह दिन बिहान्‍नी अन्‍धारऽ पलरहलम मगदाला सहरक मरियम गर्‍यम गैली ऊ उहाँ पुग्‍ली त गर्‍यमसे पत्‍थ्रा हटाइल देख्‍ली
यी देख्‍क ऊ दगुर्टी सिमोन पत्रुस ओ येशू प्रेम कर्ना और चेलकठे गैली ओ हुँकन कली “हुँक्र प्रभुह गर्‍यमसे लैजारख्‍ल त तर लैजाक कहाँ ढर्ल कैक भर हमन थाहाँ नैहो।”
तब पत्रुस ओ और चेला तुरुन्‍त गर्‍यओर गैल
हुँक्र दुनु जन सँगसँग दौरटलह तर और चेला पत्रुससे आघ गर्‍यम पुग्‍गैल
ऊ लिहुर्क गर्‍यक भित्तर हेर्ल त लाश लप्‍याटल सूती लुगा केल देख्‍ल। तर ऊ गर्‍यक भित्तर नैगैल
हुँकहार पाछपाछ सिमोन पत्रुस अइल ऊ सरासर गर्‍यक भित्तर गैगिल ओ लाश लप्‍याटल सूती लुगा केल देख्‍ल
उहाँक कपारिम ओह्राइल लुगाजुन लाश लप्‍याटल सूती लुगठे नैरह तर अल्‍ग पट्‌याक एक ठाउँम ढरल रह
तब गर्‍यम आघ पुगुइया और चेला फे गर्‍यक भित्तर गैल ओ यी देख्‍क येशू मुवलमसे फेदोस्र जिगैल कैक विश्‍वास कर्ल
धर्मशास्‍त्रम लिखल येशू मुवलमसे फेदोस्र जिएपर्ठा कना वचन हुँक्र आम्‍हीसम फे नैबुझ्‍लरलह
तबदोस्र उ दुनु चेलावँ घर घुम्‍ल
तर मरियम गर्‍यक बाहर रुइटी ठह्र्‍याइल रलही। ऊ रुइटी लिहुर्क गर्‍यक भित्तर हेर्ली त
चह्‍कार उज्‍जर लुगा लगैल दुइ जन स्‍वर्गदूतन देख्‍ली। हुँक्र एक जन येशूक कपार रहल ठाउँओर ओ औरजुन ग्‍वारा रहल ठाउँओर बैठलरलह
हुँक्र हुँकहीन कल “बाबु काजे रुइटो”
ऊ हुँकन कली “हुँक्र म्‍वार प्रभुह लैगिल तर उहाँह लैजाक कहाँ ढैरख्‍ल कना महीह थाहाँ नैहो।”
अत्रा कैक सेक्‍क ऊ पाछओर घुम्‍क हेर्ली त येशूह ठह्र्‍याइल देख्‍ली तर येशू जो हुइट कैक नैचिह्‍न्‍ली
येशू हुँकहीन कल “बाबु काजे रुइटो केहीह ख्‍वाजटो”
ऊ उहाँह फुलर्‍यम काम कर्ना मनैया समझ्‍क कली “हजुर अप्‍न उहाँह यिहाँसे लैजारख्‍ली कलसे कहाँ ढैरख्‍ली महीह कही ओ मै उहाँह लैजैम।”
येशू हुँकहीन कल “मरियम”
ऊ उहाँकओर घुम्‍क हिब्रू भाषम कली “रब्‍बोनी” याकर अर्थ “गुरुजी” हो
येशू हुँकहीन कल “महीह पक्रलऽ जिन रहो काकरकि मै आम्‍हीसम बाबकठे नैगैलहुँ। बेनसे म्‍वार भैयन्‍हकठे जाक हुँकन कैदेओ ‘मै म्‍वार बाबा ओ टुन्‍हक बाबा ओ म्‍वार परमेश्‍वर ओ टुन्‍हक परमेश्‍वरकठे जाइटुँ।’”
मरियम गैली ओ चेलन कली “मै प्रभुह देख्‍नु।” ओ ऊ उहाँक कहल बात हुँकन जनादेली
उह दिन अर्थात् हप्‍तक पैल्‍ह दिनिक सन्‍झ्‍या यहूदीन्‍हक डरले चेलावँ ड्‍वार लगाक भित्तर बैठलरलह। येशू आक हुँकन्‍हक माझम ठह्रेइल ओ हुँकन कल “टुँहन शान्‍ति ह्‍वाए”
उहाँ अत्रा कैक हुँकन आपन हाँठ ओ क्‍वाखा देखैल। प्रभुह देख्‍क चेलावँ धेर खुशी हुइल
येशू फेदोस्र हुँकन कल “टुँहन शान्‍ति ह्‍वाए जसिक बाबा महीह पठैल ओसहेँक मै फे टुँहन पठाइटुँ।”
तबदोस्र उहाँ हुँकन्‍हकम साँस फुँक्‍ल ओ कल “पवित्र आत्‍मा लेओ
ज्‍याकर पाप टुह्र क्षमा कर्ठो हुँक्र क्षमा पैठ ओ ज्‍याकर पाप टुह्र क्षमा नैकर्टो हुँक्र क्षमा नैपैट।” मत्ती  
येशू आइल समयम बाह्र जनमध्‍ये एक जन दिदुमस कना थोमाजुन हुँकन्‍हकसँग नैरलह
और चेलावँ हुँकहीन कल “हम्र प्रभुह देख्‍ली।”
तर ऊ हुँकन कल “जबसम मै उहाँक हाँठम कील्‍ला ठ्‍वाकल डाम नैदेखम ओ किल्‍लक डामम आपन अङ्‌ग्री नैडारम ओ उहाँक क्‍वाखम आपन हाँठ नैडारम तबसम मै विश्‍वास नैरकम।”
एक हप्‍ता पाछ उहाँक चेलावँ फेदोस्र घरभित्तर रलह। थोमा फे सँग रलह। ड्‍वार लगाइल रह तर फे येशू भित्तर अइल ओ माझम ठह्र्‍याक कल “टुँहन शान्‍ति ह्‍वाए”
तब उहाँ आपन हाँठ देखैटी थोमह कल “यिहाँ हेरो आपन अङ्‌ग्री म्‍वार हाँठम डारो ओ म्‍वार क्‍वाखम डारो शङ्‌का जिन करो बेनसे विश्‍वास करो।”
थोमा उहाँह कल “म्‍वार प्रभु ओ म्‍वार परमेश्‍वर”
येशू हुँकहीन कल “टुँ त महीह देख्‍लो तब विश्‍वास कर्लो तर महीह बिना देख्‍ल विश्‍वास करुइयन कत्रा धन्‍यक हुइट।”
येशू आपन चेलन्‍हक सामुन्‍ने और फे शक्तिशाली चिन्‍ह ओ काम धेर कर्ल जौन बात यी किताबम लिख्‍गैल् नैहो
तर जत्रा बात यी किताबम लिखल बा उ बातले परमेश्‍वरक छावा येशू जो ख्रीष्‍ट हुइट कैक टुह्र विश्‍वास करो ओ विश्‍वासद्वारा उहाँक नाउँम जीवन पाओ कना उद्देश्‍यले लिखल बा
तबदोस्र येशू तिबेरियास समुद्रक  तिबेरियास समुद्र यी गालील समुद्रक और नाउँ हो यूहन्‍ना  याकर और नाउँ गनेसरेत समुद्र हो लूका  याकर और नाउँ किन्‍नरेत समुद्र हो गन्‍ती । लग्‍घ चेलन्‍हकठे फेदोस्र देखपर्ल। यी कसिक हुइल् कलसे
सिमोन पत्रुस दिदुमस कैजिना थोमा गालील क्षेत्र काना सहरक नथानेल जब्‍दियक दुइ भाइ छावन ओ और दुइ जन चेलावँ सँगसँग रलह
सिमोन पत्रुस हुँकन कल “मै त मच्‍छी मार जाइटुँ।” हुँक्र हुँकहीन कल “हम्र फे टुँहारसँग जाइटी।” हुँक्र जाक लाऊम चिहुर्ल तर हुँक्र रातभर एकठो फे मच्‍छी मार नैसेक्‍ल। लूक 
बिहान हुइनाहुइना ब्‍याला येशू किनारम ठह्र्‍याइल रलह। तर चेलावँ उहाँ येशू जो हुइट कैक नैचिह्‍न्‍ल
येशू हुँकन कल “ऐ लर्काओँ टुन्‍हकठे मच्‍छी बा कि”
हुँक्र जवाफ देल “अहँ एकठो फे नैहो”
उहाँ हुँकन कल “लाऊक दाहिनओर जाल फाँको तब भेटैबो।” येशूक कहल ठाउँम हुँक्र जाल फँक्‍ल त अत्रा धेर मच्‍छी पर्ल कि हुँक्र जाल तान नैसेक्‍ल। लूक 
येशू जौन चेलह प्रेम करँट्‍ उ चेला पत्रुसह कल “उहाँ त प्रभु हुइट।” “उहाँ त प्रभु हुइट” कलक सुन्‍टीकि सिमोन पत्रुस आपन बाहिरी लुगा लपेट्‍ल काकरकि ऊ लुगा काहार रख्‍लह ओ पहुँर्टी किनारम झट्‌ट पुगक लाग समुद्रम फन्‍कल
और चेलावँ लाऊम रलरल जाल तान्‍क किनारम अन्‍ल। हुँक्र किनारसे धेर त नाहीँ लगभग सय मिटर जत्रा दूर रलह
हुँक्र किनारम पुग्‍ल त आगीक भौगरम मच्‍छी ओ रोटी देख्‍ल
येशू हुँकन कल “टुन्‍हक पक्रल मच्‍छीमसे डान्‍चे मच्‍छी आनो।”
सिमोन पत्रुस लाऊम चिहुर्क बराबरा मच्‍छीले भरल जाल तान्‍क किनारम अन्‍ल। जम्‍माजम्‍मी एक सय त्रिपन्‍नठो मच्‍छी रलह। तर अत्रा धेर मच्‍छी रलसे फे उ जाल नैफाटल
येशू हुँकन कल “आओ ओ खाओ।” चेलाहुँक्रमध्‍ये कुई फे “अप्‍न के हुइटी” कैक पुछ्‌ना आँट नैकर्ल काकरकि हुँक्र उहाँ प्रभु हुइट कैक पैल्‍हहेँ चिनरख्‍लह
येशू अइल ओ हुँकन रोटी ओ मच्‍छी देल
मुवलमसे जिक उहाँ चेलन्‍हकठे देखपर्लक यी तीसर फ्‍यारा रह
हुँक्र खाक सेक्‍ल त येशू सिमोन पत्रुसह कल “यूहन्‍नक छावा सिमोन का टुँ जाट्‌टीसे महीह हिँकनसे धेर प्रेम कर्ठो”
पत्रुस कल “हजुर प्रभु मै अप्‍नह प्रेम कर्ठुं कना बात अप्‍नह थाहाँ बा।”
येशू हुँकहीन कल “म्‍वार पठ्‌रून चह्राओ।”
उहाँ हुँकहीन द्वासर फ्‍यारा कल “यूहन्‍नक छावा सिमोन का टुँ महीह जाट्‌टीसे प्रेम कर्ठो”
उहाँ हुँकहीन कल “म्‍वार भेँरीन्‍हक रेखदेख करो।”
उहाँ हुँकहीन तीसर फ्‍यारा कल “यूहन्‍नक छावा सिमोन का टुँ महीह प्रेम कर्ठो”
उहाँ हुँकहीन तीसर फ्‍यारा “का टुँ महीह प्रेम कर्ठो” कलक कारण पत्रुसह दुःख लग्‍लन। ऊ उहाँह कल “प्रभु अप्‍न सब बात जन्‍ठी। मै अप्‍नह प्रेम कर्ठुं कना बात अप्‍नह थाहाँ बा।”
येशू हुँकहीन कल “म्‍वार भेँरीन चह्राओ
जाट्‌टीसे मै टुँहीन कहटुँ टुँ जवान रहल समयम आपन फाँर अपन्‍हे कस्‍ना करो ओ आपन मन लागल ठाउँम जैना करो। तर टुँ बुह्रैबो त आपन हाँठ पसर्बो ओ और जन टुँहार फाँर कसदेहीँ ओ टुँहीन मन नैलागल ठाउँम लैजहीँ।”
येशू यी बात पत्रुस परमेश्‍वरह महिमा देहक लाग ऊ मुवपर्ना तरिकह संकेत कर्ना हिसाबले कलह। तबदोस्र येशू हुँकहीन कल “म्‍वार पाछ लग्‍लरहो।”
पत्रुस पाछओर घुम्‍क हेर्ल त येशू प्रेम कर्ना चेलह पाछपाछ आइट्‍ देख्‍ल। यिह चेला मुक्तिदिवसक खाना खाइबेर उहाँक छातीम ओमर्क “प्रभु अप्‍नह पक्रादेहुइया के हो” कैक पुछ्‌लह। यूह 
पत्रुस हुँकहीन देख्‍ल त येशूह कल “प्रभु हिँकहीन जे का हुहीन”
येशू हुँकहीन कल “यदि मै नैआइट्‍सम ऊ बच्‍लरहीँ कैक मै इच्‍छा कर्लसे फे टुँहार का हुइटा त टुँ म्‍वार पाछ लग्‍लरहो ना।”
येशूक यी बातले करबेर उ चेला नैमुहीँ कैक चेलन्‍हक  चेलन्‍हक शाब्‍दिक रूपले अनुवाद कर्लसे यिहाँ “भैयन्‍हक” हुइठा। बीचम हल्‍ला फैलल्। वास्‍तवम येशू उ चेला नैमुहीँ कैक नैकल तर “यदि मै नैआइट्‍सम ऊ बच्‍लरहीँ कैक मै इच्‍छा कर्लसे फे टुँहार का हुइटा त” कैक कलह
यी सब घट्‍नक बारेम साक्षी देहुइया ओ यी बात लिखुइया यिह चेला हुइट। ओ हुँकहार देहल साक्षी सत्‍य हो कैक हम्र जन्‍ठी
येशू और काम फे एकदम धेर कर्ल। यदि उहाँक करल सब काम एकएक कैक लिख्‍ना हो कलसे सायद उ लिखल किताब सारा संसारम फे नैअटैनेरह
माननीय थियोफिलस येशू काम कर ओ शिक्षा देह सुरु करलठेसे स्‍वर्गम नैजाइट्‌सम्‍मक सब बात मै पैल्‍हक किताबम अप्‍नक लाग लिखदेरख्‍नु। लूक 
तर उहाँ स्‍वर्ग जैनासे आघ आपन र्‍वाजल प्रेरितहुँकन पवित्र आत्‍माद्वारा थप निर्देशन देल
दुःख भोग्‍क क्रूसम मुलक पाछ उहाँ चालीस दिनिक अवधिम कैयौचो हुँकन्‍हकठे देखपर्ल ओ अप्‍न जिटी रलक धेर तरिकासे पक्‍का प्रमाण देल ओ हुँकनसे परमेश्‍वरक राज्‍यक बारेम बात बटोइल
एकचो येशू हुँकन्‍हकसँग खाना खाइबेर हुँकन असिक आज्ञा देल “मै पैल्‍ह्‍हेँ टुँहन कहलअस परमेश्‍वर बाबा आपन प्रतिज्ञा करल टुँहन देना वरदान नैपठाइट्‍सम टुह्र यरूशलेम छोर्क कहोँ जिन जैहो कना बात सुनरख्‍लो। लूक 
यूहन्‍ना पानीक बप्‍तिस्‍मा देहँट्‍ तर टनिक्‍क दिनम टुह्र पवित्र आत्‍मक बप्‍तिस्‍मा पैबो।” मत्ती  मर्क  लूक  यूह 
उहओर्से जब प्रेरितहुँक्र येशूकसँग जम्‍मा हुइल तब हुँक्र उहाँह पुछ्‌ल “प्रभु का अप्‍न यिह समयम हमार इस्राएल देशक राज्‍य फेदोस्र स्‍थापना कैदेबी”
उहाँ कल “याकर समय जन्‍ना काम टुन्‍हक नैहो। याकर समय तोक्‍ना अधिकार परमेश्‍वर बाबकठे केल बाटन
तर पवित्र आत्‍मा टुन्‍हकम अइहीँ त टुह्र शक्ति पैबो। तबदोस्र टुह्र यरूशलेम सहरम सारा यहूदिया ओ सामरिया क्षेत्रम ओ पृथ्‍वीक कोनिकाटरसम म्‍वार साक्षी हुइबो।” मत्ती  मर्क  लूक 
उहाँ यी बात बट्‌वाक सेक्‍ल त हुँक्र हेर्टीहेर्टी उहाँ स्‍वर्गओर बद्रीक उप्‍पर उठागैलक कारण उहाँ हुँकन्‍हक नजरमसे बिलागैल। मर्क  लूक 
हुँक्र एकटक लगाक आकाशम येशू उप्‍पर उठाजाइट्‍ हेर्टीरहल ब्‍याला उज्‍जर झुल्‍वा घालल् दुइठो मनै एकचोट्‌टे हुँकन्‍हकठे देखपर्ल
ओ कल “हेरो गालील क्षेत्रक मनै टुह्र काजे आकाशम हेर्टी अठे ठह्र्‍याइल बाटो जसिक टुह्र येशूह स्‍वर्गम उठाजाइट्‍ देख्‍लो ओसहेँक उहाँ घुम्‍क फेदोस्र अउइयाबाट।”
तबदोस्र हुँक्र जैतून पर्वत्‍वमसे घुम्‍क यरूशलेमम गैल। ओठेसे यरूशलेम लगभग एक किलोमिटर दूर बा
यरूशलेम पुग्‍क हुँक्र आपन बैठ्‌ना घरक उप्रक ताल्‍हक क्‍वाठम गैल। हुँक्र पत्रुस यूहन्‍ना याकूब अन्‍द्रियास फिलिप थोमा बारथोलोमाइ मत्ती अल्‍फयसक छावा याकूब देशभक्त दलक सिमोन ओ याकूबक छावा यहूदा रलह। मत्ती  मर्क  लूक 
हुँक्र सबजन एक्‍क मनक होक लगातार प्रार्थनम लग्‍लरहँट्। उ बगालिम येशूक डाई मरियम और जन्‍नीमनै ओ येशूक भैयन फे रलह
एक दिन करीब एक सय बीस जन विश्‍वासीहुँक्र जम्‍मा हुइल् ब्‍याला पत्रुस ठह्र्‍याक कल
“हेरो भैयौ धर्मशास्‍त्रम पवित्र आत्‍मा राजा दाऊदक मुहसे यहूदक बारेम ब्‍वालल् वचन पूरा हुइपर्ना रह। यहूदा येशूह पक्रक लाग मनैन लैगिल्
पैल्‍ह ऊ हमारअस सेवकाई करक लाग हमारसँग नियुक्त हुइल् एकठो प्रेरित रह।”
येशूह ध्‍वाखा देलक कारण पाइल पैँसले यहूदा एकठो जग्‍गा किनल। उह जग्‍गम ऊ मुहकभर खसल्। मत्ती  वाकर भुँर फुट्‌क भुँरपटक्‍का बाहर निकरगैलस। मत्ती 
सारा यरूशलेमक मनै यी हल्‍ला सुन्‍ल ओ हुँक्र उ जग्‍गक नाउँ आपन भाषम “आखेल्‍दामा” ढर्ल याकर अर्थ “रगतक जग्‍गा” हो।
पत्रुस कल “उ घटना भजनसंग्रह किताबम लिखल बात पूरा हुइक लाग हुइल् हो। उहिँम असिक लिखल बा
‘वाकर घर सुनसान होजहीँस
कुई फे नैरहहीँस
ओ वाकर कामक जिम्‍मा और मनैया लेहीँस।’ भज  
उहओर्से हम्र वाकर सटाहा एकठो मनैयह र्‍वाज पर्ना बा। उ मनैया हमार बगालिक हुइपरी जौन बगालिम प्रभु येशू हमारसँग रलह
उ मनैया येशू यूहन्‍नसे बप्‍तिस्‍मा लिहल समयठेसे लेक स्‍वर्गम उठागैल् दिनसम हमारसँग रहल हुइपरी। ओहीह हमार सँगसँग येशू मुवलमसे फेदोस्र जिगैल कना बातक साक्षी हुइपरहीँस।” मत्ती  मर्क   लूक  
उहओर्से हुँक्र दुइठो मनैन आघ सर्ल। एकठो योसेफ रलह मनै हुँकहीन बारसाबास कहँट्‍। हुँकहार और नाउँ युस्‍तस रलहन। और मनैयाजुन मतियास रलह
हुँक्र असिक प्रार्थना कर्ल “हे प्रभु अप्‍न सबजन्‍हक मनक बात थाहाँ पैठी। हिँक्र दुइ जनमध्‍ये अप्‍नक र्‍वाजल मनैयह हमन चिन्‍हादी
उ मनैया प्रेरित होक सेवकाई करी काकरकि यहूदा मुक जहाँ जाइपर्ना रलहस उहँ गैगिल्।”
तबदोस्र हुँक्र गोटी डर्ल। गोटी मतियासक नाउँम पर्लन। असिक एघार प्रेरितन्‍हकम ऊ फे थपगैल
पेन्‍तिकोस कना टिहार आइल। विश्‍वासीहुँक्र सबजन एक्‍क ठाउँम जम्‍मा होरलह। लेवी  व्‍य 
तब स्‍वर्गसे एकचोट्‌टे आँधीबौखाअस आवाज आइल ओ हुँक्र रहल सलघरम आवाज सुनमिलल्
तब आगीक लहरअस देखपर्ना कयौठो चिज देखपरल ओ भागभाग होक ओठे रहल सबजन्‍हकम पर्लन
हुँक्र सबजन पवित्र आत्‍मले भरगैल ओ पवित्र आत्‍मले बोल्‍ना शक्ति पाक हुँक्र अप्‍न नैजानल भाषा ब्‍वाल लग्‍ल।  नैजानल भाषा कलक नैसिखल भाषा हो
उ समयम संसारक विभिन्‍न देशमसे परमेश्‍वरक डर मन्‍ना यहूदीहुँक्र यरूशलेमम आरलह
जब मनै असिन हल्‍लाखल्‍ला सुन्‍ल तब हुँक्र विश्‍वासीन्‍हकठे भीड लाग्‍गैल। हुँक्र छक्‍क पर्ल काकरकि हुँकन सबजहन आपनआपन भाषम ब्‍वालट्‍ सुन्‍ल
हुँक्र एकदम छक्‍क पर्ल ओ कल “यी बोलुइयन सब गालील क्षेत्रक मनै नैहुइट का
हम्र विभिन्‍न देशक मनै हमार आपनआपन भाषा हुँकन ब्‍वालट्‍ सुनटी। हुँक्र हमार फरकफरक भाषा कसिक ब्‍वाल जन्‍ल
हम्र पार्थीक मादीक एलामीक मेसोपोटामियक यहूदियक कापाडोकियक पोन्‍टसक ओ एशियक बासिन्‍दाहुँक्र हुइटी
हम्र फ्रिगिया पामफिलिया मिश्रदेश ओ कुरेनी सहरक लग्‍घ रहल लिबियक विभिन्‍न क्षेत्रसे आरली ओ रोम सहरसे आइल यहूदीहुँक्र ओ यहूदी विश्‍वास स्‍वीकार करल गैरयहूदीहुँक्र फे बाटी
क्रेट टापु अरब देशसे आइल मनै बाटी। हम्र हुँकन परमेश्‍वरक अचम्‍म कामक बारेम हमार आपनआपन भाषम ब्‍वालट्‍ सुनटी।”
असिक अचम्‍म ओ अलमलम पर्क हुँक्र अप्‍नअप्‍न पुछीकपुछा कर भिर्ल “याकर अर्थ का हो”
तर और जन हुँकन हँस्‍टी कल “हिँक्र धेर मत्‍वार होरल।”
तब पत्रुस एघार चेलन्‍हकसँग ठह्रेइल ओ सबजन सुन्‍नागरी बोल्‍ल “यहूदिया क्षेत्रक मनै ओ यरूशलेमम बैठुइयन सबजन म्‍वार बात ध्‍यान देक सुनी मै अप्‍नहुँकन यी बातक जानकारी कराइटुँ
अप्‍नहुँकन्‍हक स्‍वाँचलअस हिँक्र मत्‍वार नैहुइट। भक्‍खर त बिहानिक नौ बजरहल
तर योएल अगमवक्तक कहल बात यिह हो
परमेश्‍वर कठ
‘आखिरी दिनम मै सब मनैन्‍हकम रहक लाग
आपन आत्‍मा पठादेहम
टुन्‍हक छाईछावन अगमवाणी बोलहीँ
टुन्‍हक जवान मनै दर्शन देखहीँ
ओ टुन्‍हक उमेर ढल्‍कल मनैजुन सपना देखहीँ। योए 
उ दिनम मै आपन सेवकसेविकन्‍हकम रहक लाग
ओ हुँक्र अगमवाणी बोलहीँ
आकाशम मै अचम्‍मअचम्‍मक चिन्‍ह देखैम
ओ पृथ्‍वीम अचम्‍मअचम्‍मक काम करम
रगत आगी ओ धूवाँधुक्‍कुन देखपरी
परमप्रभुक महान ओ गौरवमय दिन अइनासे आघ
दिनऽक साराओर अन्‍धार होजाई
ओ जोन्‍ह्‍या रगतअस लाल होजाई
परमप्रभुसे बिन्‍ती करुइया सबजन उद्धार पैहीँ।’
“इस्राएल देशक मनै म्‍वार बात सुनी परमेश्‍वर नासरत सहरक येशूद्वारा अप्‍नहुँकन्‍हक सामुन्‍नेम शक्तिशाली ओ अचम्‍मक काम ओ चिन्‍ह देखाक अप्‍न उहाँह पठैलह कना बातक प्रमाण देल। यी बात अप्‍नहुँकन थाहँ बा
परमेश्‍वर आपन ज्ञान ओ योजना अनुसार येशूह अप्‍नहुँकन्‍हक हाँठम सुम्‍पलह ओ अप्‍नहुँक्र दुष्‍ट मनैन्‍हक सहायताले उहाँह क्रूसम कील्‍ला ठोक्‍क मुवैली। मत्ती  मर्क  लूक  यूह 
तर परमेश्‍वर येशूह मुवलमसे जियारख्‍ल। मृत्‍युक शक्तिसे परमेश्‍वर उहाँह छुट्‌कारा देरख्‍ल। काकरकि मृत्‍यु उहाँह मुलक्‍मुल रहल कराइ नैस्‍याकल्। मत्ती  मर्क  लूक 
राजा दाऊद फे उहाँक बारेम असिक कैरख्‍ल
‘मै प्रभुह सड्‌डभर आपन सामुन्‍नेम देख्‍टीबाटुँ
उहाँ म्‍वार दाहिन पाञ्‍जर पलरलकओर्से मै नैडरैबुँ। भज 
उहओर्से मै मनम आनन्‍दित बाटुँ
ओ खुशीले अप्‍नक स्‍तुतिप्रशंसा कर्ठुं
मै आशम जिएम
काकरकि अप्‍न महीह मुलक्‍मुल रह नैदेनेहुइटी
अप्‍न आपन पवित्र जनक शरीरह कुह फे नैदेनेहुइटी
अप्‍न महीह जीवनक डगर देखारख्‍ली
अप्‍नकसँग रहबेर मै खुशीले रमैठुँ।’
“हेरो भैयौ हमार पुर्खा दाऊदक बारेम मै पक्‍कासे कहसेक्‍ठुँ। उहाँ मुल त मनै गर्‍यम ढर्लन ओ उ गर्‍या आम्‍हीसम फे पलबा
दाऊदक आपनऽ सन्‍तानमसे एकजहन ख्रीष्‍ट बनाक हुँकाहारअस शासन कर्ना अधिकार देना बात परमेश्‍वर प्रतिज्ञा कैरख्‍लह। दाऊद एक अगमवक्ता रलह ओ हुँकहीन यी बात थाहाँ रलहन। भज   शमू 
दाऊद भविष्‍यम हुइना घटना पैल्‍हहेँ थाहाँ पारख्‍लह ओ ख्रीष्‍ट मुवलमसे फेदोस्र जिना बारेम बोल्टीरलह। ऊ कल ‘उहाँ मुलक्‍मुल नैरल ओ उहाँक शरीर फे नैकुह्‍लन।’
यिह येशूह परमेश्‍वर मुवलमसे फेदोस्र जियारख्‍लन। हम्र सबजन यी बातक साक्षी बाटी
परमेश्‍वर बाबा येशूह उच्‍च मान सहित आपन दाहिन पाञ्‍जर बैठैलन ओ आपन प्रतिज्ञा अनुसार उहाँह पवित्र आत्‍मा देलन। प्रभु येशू उह पवित्र आत्‍मह आब हमारम रहक लाग पठादेरख्‍ल जौन बात अप्‍नहुँक्र देख्‍टीबाटी ओ सुन्‍टीबाटी
काजेकलसे येशूकअस दाऊद शरीरम स्‍वर्ग नैगैल तर फे ऊ असिक कल
उहओर्से इस्राएलक सब मनै यी बात पक्‍कासे जान परी अप्‍नहुँक्र क्रूसम टङ्‌गाक मुवैलक येशूह परमेश्‍वर प्रभु ओ ख्रीष्‍ट बनारख्‍ल।”
पत्रुसक बात सुन्‍क मनै धेर दुःखीत हुइल ओ हुँक्र पत्रुस ओ और प्रेरितहुँकन कल “हेरो भैयौ ओसिन हो कलसे आब हम्र का करी”
तब पत्रुस कल “अप्‍नहुँक्र सबजन आपनआपन पापी मन परिवर्तन कैक परमेश्‍वरकठे घुमी त उहाँ अप्‍नहुँकन क्षमा करहीँ ओ परमेश्‍वरकठे अइलक प्रमाणक रूपम येशू ख्रीष्‍टक नाउँम बप्‍तिस्‍मा ली। तब अप्‍नहुँक्र पवित्र आत्‍मक वरदान पैबी
यी प्रतिज्ञा अप्‍नहुँकन्‍हक लाग अप्‍नहुँकन्‍हक सन्‍तानन्‍हक लाग ओ गैरयहूदीन्‍हक लाग फे हो जेहीजेही परमप्रभु परमेश्‍वर बलैठ।”
पत्रुस हुँकन अस्‍तहअस्‍तह धेर बात सिखैल ओ अर्ती देटी कल “येशूह इन्‍कार कर्टिरना यी मनैन्‍हकम अइना दण्‍डसे टुह्र आपन जीवन बचाओ।”
पत्रुसक देहल सन्‍देशम धेर जन विश्‍वास कर्ल ओ बप्‍तिस्‍मा लेल। उ दिन करीब तीन हजार विश्‍वासीहुँक्र मण्‍डलीम थपगैल
हुँक्र प्रेरितहुँकन्‍हक सिखाइल बात मानँट्‍ ओ सङ्‌गति कर्ना सँगसँग खानपिन कर्ना प्रभुभ्‍वाज समेत ओ प्रार्थना कर्ना कामम लग्‍लरहँट्
प्रेरितहुँक्र अचम्‍मअचम्‍मक काम कर्ल ओ चिन्‍ह देखैल। ओ सबजन परमेश्‍वरक धेर आदर कर्ल
प्रभुकम विश्‍वास करुइयन सबजन जम्‍मा हुइटीरहँट्‍ ओ हुँकन्‍हक सब चिज साझ्‍या रलहन। प्रे 
हुँक्र आपनआपन जग्‍गाजमिन ओ चिजबिज बेँच्‍क आइल पैँसा मनैन्‍हक आवश्‍यकता अनुसार बाँट्‌देहँट्
हुँक्र हरेक दिन मन्‍दिरम जम्‍मा होक आराधना करँट्‍ ओ प्रभुभ्‍वाज मनाइबेर घरघरम खुशी ओ नम्र होक सँगसँग खाना खाइँट्
हुँक्र परमेश्‍वरक प्रशंसा करँट्‍ ओ और सबजन हुँकन् मन पराइँट्। प्रभु उद्धार पाइल मनैन् हरेक दिन हुँकन्‍हक बगालिम थपदेटीरहँट्
एक दिन पत्रुस ओ यूहन्‍ना दिनक तीन बजेओर मन्‍दिरम प्रार्थना कर जाइटलह। उ यहूदीन्‍हक प्रार्थना कर्ना समय रह
मनै जन्‍मटीहिक एकठो नाङ्‌गर मनैयह हरेक दिन बोक्‍क आनँट्‍ ओ मन्‍दिरम जैना सुन्‍दर नाउँक गेटठे बैठादेहँट्। ऊ मन्‍दिरम अइनाजैना मनैनसे भीख माङ्‌ग
जब ऊ पत्रुस ओ यूहन्‍नह मन्‍दिरम जाइट्‍ द्‌याखल तब ऊ हुँकनसे भीख माङ्‌गल
यूहन्‍नकसँग पत्रुस ओहीह एकटक लगाक हेर्ल ओ पत्रुस ओहीह कल “यिहँर हेर्।”
यी सुन्‍क उ मनैया कुछुकुछु पाडरम कना आशले हुँकन् ह्‍यारल
पत्रुस ओहीह कल “म्‍वारठे स्‍वान चाँदी नैहो तर म्‍वारठे ज्‍या बा उह मै टोहीह देहम। नासरत सहरक येशू ख्रीष्‍टक नाउँम नेङ्‌ग।”  येशू ख्रीष्‍टक नाउँम कलक येशू ख्रीष्‍टक अधिकारम कहल हो
तब पत्रुस वाकर दाहिन हाँठ पकर्क उठैल। तबहेँ वाकर पौली ओ घुट्‌ठी बलगर होगैलस
ऊ उल्‍रल् ओ न्‍याङ्‌गलागल। ऊ नेङ्‌गटी उल्‍रटी ओ परमेश्‍वरक प्रशंसा कर्टी हुँकन्‍हकसँग मन्‍दिरम गैल्
सबजन ओहीह न्‍याङ्‌गट्‍ ओ परमेश्‍वरक प्रशंसा करँट्‍ देख्‍ल
मन्‍दिरक सुन्‍दर कना गेटठे बैठक भीख मङ्‌गुइया यिह हो कैक हुँक्र ओहीह चिन्‍ह्‍ल ओ उ मनैया न्याङ्‌ग सेक्‍ना हुइलकम छक्‍क पर्ल
सबजन अचम्‍म मान्‍क हुँकन्‍हकठे सोलोमनक बरण्‍डा कना ठाउँम दगुर्टी अइल। उ मनैयाजुन खुशीले पत्रुस ओ यूहन्‍नह पक्रलरह
हुँकन् देख्‍क पत्रुस कल “हे इस्राएलीहुँक्र यी बातम अप्‍नहुँक्र काजे छक्‍क परलबाटी हम्र आपनऽ शक्ति या भक्तिले यहीह न्याङ्‌ग सेक्‍ना बनाइलअस काजे वाल्‍ल पर्क हमन ह्‍यारटी
हमार पितापुर्खा अब्राहाम इसहाक ओ याकूब जौन परमेश्‍वरक आराधना कर्ल उह परमेश्‍वर आपन सेवक येशूह आदर कर्ल। अप्‍नहुँक्र उहाँह मुवैहीपरी कैक सुम्‍पदेली। पिलातस उहाँह छोरदेना विचार कैरख्‍लह तर अप्‍नहुँक्र नैमन्‍ली। अप्‍नहुँक्र पिलातसक सामुन्‍नेम उहाँह इन्‍कार कैदेली। प्रस 
उहाँ पवित्र ओ निर्दोष रलसे फे अप्‍नहुँक्र उहाँह अस्‍वीकार कैदेली बेनसे एकठो ज्‍यानमारह छुटामङ्‍ली। मत्ती  मर्क  लूक  यूह 
अप्‍नहुँक्र जीवन देहुइयह मुवैली। तर परमेश्‍वर उहाँह मुवलमसे जियादेरख्‍ल। हम्र यी बातक साक्षी हुइटी
उहाँकम विश्‍वास कर्लक कारण अप्‍नहुँकन्‍हक द्‌याखल ओ जानल यी मनैया बलगर होरहल। उहाँक नाउँम करल विश्‍वासले यी मनैया पूरा चोखैलक अप्‍नहुँक्र देख्‍टीबाटी
“आब हेरो भैयौ महीह थाहाँ बा कि अप्‍नहुँक्र येशूह अन्‍जानम मुवैली ओ अप्‍नहुँकन्‍हक अगुवन फे उह कर्ल
तर परमेश्‍वर आपन ब्‍वालल् अगमवाणी असिक पूरा कर्ल। उहाँ ख्रीष्‍टह दुःख भ्‍वाग परहीन कैक अगमवक्तन्‍हक मुहसे अगमवाणी बोलरख्‍लह
उहओर्से आब आपनआपन पापी मन परिवर्तन कैक परमेश्‍वरकठे घुमी तब उहाँ अप्‍नहुँकन्‍हक पाप क्षमा कैदेहीँ। असिक अप्‍नहुँक्र परमप्रभुसे शान्‍ति ओ शक्ति पैबी
अप्‍नहुँकन बचाइक लाग आघहेँ परमेश्‍वरक नियुक्त करल ख्रीष्‍ट येशूह पठादेहीँ
परमेश्‍वर अघट्‌टे आपन पवित्र अगमवक्तन्‍हक मुहसे कहलअस सब चिज लौव बनैना समय नैआइट्सम येशू स्‍वर्गहेँम पलरहपर्ठा
मोशा फे असिक कैरख्‍ल ‘परमप्रभु टुन्‍हक परमेश्‍वर टुन्‍हक्‍के जातिमसे म्‍वारअस एकठो अगमवक्ता पठुइयाबाट। टुह्र उहाँक कहल सब बात मानपर्ठा। व्‍य 
उहाँक कहल नैमनुइया परमेश्‍वरक मनैन्‍हक बगालिमसे निक्रावापाई ओ नाश हुई।’ व्‍य 
“वास्‍तवम शमूएलठेसे लेक सब अगमवक्ताओँ आजकाल हुइटीरहल घटनक बारेम बोलरख्‍ल
अगमवक्तन्‍हक कहल परमेश्‍वरक बाचा अप्‍नहुँकन्‍हक लाग हो। हमार पुर्खनसे परमेश्‍वरक करल बाचा अप्‍नहुँकन्‍हक लाग फे हो। परमेश्‍वर हमार पुर्खा अब्राहामह कल ‘सारा पृथ्‍वीक मनै ट्‌वार सन्‍तानद्वारा आशिष पैहीँ।’ उत 
जब परमेश्‍वर आपन सेवक येशूह पठैल तब उहाँ अप्‍नहुँक्र सबजहन दुष्‍ट काममसे घुमाक आशिष देहक लाग पैल्‍ह उहाँह अप्‍नहुँकन्‍हकठे पठैलह।”
पत्रुस ओ यूहन्‍ना मनैन्‌से बट्‍वैटीरलह त पूजारीहुँक्र मन्‍दिरक द्वरपालेन्‍हक कप्‍तान ओ सदुकीहुँक्र अइल
हुँक्र रिसले चूर होरलह काकरकि पत्रुस ओ यूहन्‍ना “येशू मुवलमसे जिरल ओ और मुवल मनै फे जिउइयाबाट” कैक मनैन सिखाइटलह
उहओर्से हुँक्र हुँकन पक्रल ओ सन्‍झ्‍या हुइलओर्से हुँकन् रातभरीक लाग थुन्‍देल
तर वचन सुनुइयामध्‍ये धेर जन विश्‍वास कर्ल। असिक येशूम विश्‍वास करुइया पुरुष मनै लगभग पाँच हजार पुग्‍ल
द्वासर दिन शासकहुँक्र अगुवाहुँक्र ओ शास्‍त्रीहुँक्र यरूशलेमम जम्‍मा हुइल
सभम प्रधान पूजारी हन्‍नास रलह ओ और जन कैयाफा यूहन्‍ना अलेक्‍जेन्‍डर ओ प्रधान पूजारीक खलकक् मनै फे रलह
हुँक्र पत्रुस ओ यूहन्‍नह सभम अन्‍ल ओ पुछ्‌ल “यी नाङ्‌गर मनैयह चोखैना शक्ति या अधिकार टुँहन के देहल”
तब पवित्र आत्‍मले भरिपूर्ण होक पत्रुस हुँकन् कल “आदरणीय जनतन्‍हक माननीय शासकहुँक्र ओ अगुवाहुँक्र
हम्र यी नाङ्‌गर मनैयक भलाइ कर्लकम यी मनैया कसिक मजा हुइल् कैक हम्र आज यी महासभक सामुन्‍नेम स्‍पष्‍टिकरण देहपर्ना हो कलसे
मै अप्‍नहुँकन ओ सारा इस्राएलक मनैन स्‍पष्‍ट रूपले कहटुँ कि अप्‍नहुँकन्‍हक सामुन्‍नेम ठह्र्‍याइल यी मनैयह नासरत सहरक येशू ख्रीष्‍ट चोखैलह। अप्‍नहुँक्र उहाँह क्रूसम टङ्‌गाक मुवैली तर परमेश्‍वर उहाँह मुवलमसे जियादेल
येशू त
‘घर बनुइयन रद्दी ठह्राक फाँकल् पत्‍थ्रा हुइट
तर आब कोनोक मुख्‍य पत्थ्रा होरल।’ भज 
उहओर्से येशू केल मनैन् मुक्ति देहसेक्‍ठ काकरकि परमेश्‍वर हमन मुक्ति देहक लाग उहाँह बाहेक और कौनोजहन नैपठैलहुइट।”
सारा सभक मनै पत्रुस ओ यूहन्‍नक साहस देख्‍क छक्‍क पर्ल काकरकि उ दुइ जन धेर पह्रल् लिखल नैरलह तर सर्वसाधारण मनै रलह। ओ सभक मनै हुँक्र येशूकसँग रहँट्‍ कना बात फे थाहाँ पैल
तर चोखैलक उ नाङ्‌गर मनैयह पत्रुस ओ यूहन्‍नकसँग ठह्र्‍याइल देख्‍क हुँक्र कुछु कह नैसेक्‍ल
उहओर्से हुँक्र पत्रुस ओ यूहन्‍नह महासभमसे बाहर जैना आज्ञा देल ओ अप्‍नअप्‍न केल होक छलफल कर्ल
“आब हम्र हुँकन् का कर सेक्‍बी हुँकन्‍हक करल अचम्‍मक काम सारा यरूशलेमक मनै थाहाँ पारख्‍ल ओ हम्र फे यी बात इन्‍कार कर नैसेक्‍टी
तर यी बात और मनैन्‍हक बीचम फैल नैदेहपरट्। ‘येशूक बारेम आबठेसे किहुसे फे जिन बटोइहो’ कैक हुँकन् चेताउनी देहपरल।”
तबदोस्र हुँक्र पत्रुस ओ यूहन्‍नह फेदोस्र भित्तर बलैल ओ “आबठेसे येशूक बारेम किहुसे बटोइना फे जिन बटोइहो ओ किहुह सिखैना फे जिन सिखैहो” कैक चेताउनी देल
तर पत्रुस ओ यूहन्‍ना हुँकन् कल “अप्‍नहुँकन्‍हक कहल मन्‍ना कि परमेश्‍वरक कहल मन्‍ना परमेश्‍वरक नजरम कौन ठीक हो अप्‍नहुँक्र अपन्‍हे विचार करी ना
हम्र आपन द्‌याखल ओ सुनल् बात बिना बोल्‍ल रह सेक्‍बोसेक्‍बोनैकर्टी।”
सभक मनै पत्रुस ओ यूहन्‍नह सजाय देना कुछु उपाय नैपैल त हुँकन् धम्‍की देक छोरदेल। काकरकि हुँकन्‍हक करल अचम्‍मक काम देख्‍क सब मनै परमेश्‍वरक प्रशंसा करटलह
ओ अचम्‍म प्रकारले चोखैलक उ नाङ्‌गर मनैया चालीस वर्षसे फे धेर उमेरक रह
छुट्‌कारा पैल त पत्रुस ओ यूहन्‍ना और विश्‍वासीन्‍हकठे गैल ओ मुख्‍य पूजारीन्‍हक ओ अगुवन्‍हक कहल सब बात हुँकन् सुनैल
यी बात सुन्‍ल त हुँक्र सबजन मिल्‍क परमेश्‍वरसे जोरसे प्रार्थना करलग्‍ल “हे प्रभु आकाश पृथ्‍वी समुद्र ओ उहिँम रहल सब चिज अप्‍न बनैलही। प्रस  नहे  भज 
अप्‍न पवित्र आत्‍माद्वारा आपन सेवक हमार पुर्खा दाऊदक मुहमसे बोल्‍ली
‘काजे गैरयहूदीहुँक्र झोँक्‍यैठ
काजे मनै बेकारम जाल जोर्ठ भज 
परमप्रभुक विरोधम
ओ उहाँक र्‍वाजल ख्रीष्‍टक विरोधम
पृथ्‍वीक राजाहुँक्र
ओ शासकहुँक्र एकसाथ भेला हुइठ।’
वास्‍तवम अप्‍नक र्‍वाजल सेवक येशूक विरोधम जाल ज्‍वारक लाग हेरोद पन्‍तियस पिलातस गैरयहूदीहुँक्र ओ इस्राएलीहुँक्र यिह सहरम जम्‍मा होरलह। मत्ती  मर्क  लूक  यूह 
हुँक्र त अप्‍नक शक्ति ओ इच्‍छले आघहेँ करल निर्णय अनुसार कर्ल
आब हे प्रभु हुँकन्‍हक धम्‍कीओर अप्‍नक ध्‍यान लगाई ओ अप्‍नक वचन प्रचार करक लाग हमन धेर साहस दी
रोग्याबेरम्‍हेन चोखाइक लाग अप्‍नक शक्तिशाली हाँठ फैलाई ओ अप्‍नक पवित्र सेवक येशूक नाउँम अचम्‍मक काम हुइस्‍याक।”
हुँक्र प्रार्थना कैक सेक्‍ल त हुँक्र जम्‍मा हुइल् ठाउँ हिलल्। तब हुँक्र सबजन पवित्र आत्‍मले भरगैल ओ परमेश्‍वरक वचन साहससे ब्‍वाल लग्‍ल
सब विश्‍वासीन्‍हक एक हृदय एक मन रलहन। हुँकन्‍हकठे रहल चिज हुँक्र आपन निजी सम्‍पत्ति नैसम्‍झँट उहओर्से हुँक्र आपनठे रहल चिज बाँडचुँड करँट्‍। प्रे 
प्रेरितहुँक्र प्रभु येशू मुवलमसे फेदोस्र जिरल कैक शक्तिशाली तरिकाले गवाही देहँट्‍ ओ हुँक्र परमेश्‍वरसे प्रशस्‍त आशिष पाइँट्
हुँक्रमध्‍येम किहुह कुछु चिजिक खाँचो नैरलहन काकरकि ज्‍याकरज्‍याकरठे जग्‍गाजमिन या घरबार रलहन हुँक्र उ बेँच्‍क आइल पैँसा
प्रेरितन्‍हकठे आनँट्‍ ओ उ पैँसा मनैन्‍हक आवश्‍यकता अनुसार बाँट्‌देहँट्
उदाहरणक लाग साइप्रस टापुक योसेफ नाउँ रहल लेवीकुलक एकठो मनैया रलह। प्रेरितहुँक्र हुँकहीन बारनाबास कहँट्‍ ज्‍याकर अर्थ उत्‍साह देना मनैया हो
ऊ आपन जग्‍गा बेँच्‍क पाइल पैँसा प्रेरितहुँकन्‍हकठे अन्‍ल
तर हननिया नाउँक एकठो मनैया रलह। ऊ ओ हुँकहार गोसिन्या सफिरा आपन जग्‍गा बेँच्‍ल
हुँक्र जग्‍गा बेँच्‍लक आकुर रूप्‍या आपन लाग नुकैल ओ बाँकी रूप्‍या हननिया प्रेरितन्‍हकठे अन्‍ल
तब पत्रुस कल “हननिया काजे टुँ आपन मनम शैतानह राज कर देलो ओ पवित्र आत्‍मसे झूट बोल्‍लो जग्‍गा बेँच्‍क आकुर पैँसा काजे नुकैलो
बेँच्‍नासे आघ उ जग्‍गा टुन्‍हक्‍के नैरह का जग्‍गा बेँच्‍लो त उहिँमसे आइल पैँसा फे टुन्‍हक्‍के नैरह का असिन कर्ना विचार टुन्‍हक मनम कसिक आइल टुह्र मनैनसे झूट नैबोल्‍लो तर परमेश्‍वरसे झूट बोल्‍लो।”
यी सुन्‍टीकि हननिया गिर्ल ओ मुगैल। यी घट्‍ना सुनुइयन सबजन डरले कायल हुइल
तबदोस्र जवानजवान मनै आक हननियक लाश लुगले लपेट्‍ल ओ बाहर लैजाक गारदेल
करीब तीन घण्‍टा पाछ हननियक गोसिन्या अइली। हुँकहीन आपन गोस्‍या मुलक थाहँ नैरलहिन
पत्रुस हुँकहीन पुछ्‌ल “महीह कहो त का टुह्र अत्रहे पैँसम आपन जग्‍गा बेँच्‍लहो” ऊ कली “हजुर जग्‍गक म्‍वाल अत्रहे हो।”
उहओर्से पत्रुस हुँकहीन कल “प्रभुक आत्‍मह रिस लगैना बातम टुह्र कसिक सहमत हुइलो हेरो टुँहार गोस्‍सेह गरुइयन ड्‌वारिटर आपुगरल। हुँक्र टुँहीन फे गारक लाग लैजहीँ।”
ऊ अत्रा बात सुन्‍टीकि पत्रुसक ग्‍वारटर गिर्ली ओ मुगैली। जवानजवान मनै भित्तर अइल त हुँकहीन मुवल देख्‍ल। उहओर्से हुँक्र हुँकहीन बाहर लैजाक हुँकहार गोस्‍सेक पञ्‍ज्र गारदेल
यी घटना हुइल् त सारा मण्‍डलीम ओ यी बात सुनुइया सबजन्‍हकम डर हुइलन
प्रेरितहुँक्र मनैन्‍हक बीचम धेर अचम्‍मक काम करँट्‍ ओ अचम्‍मक चिन्‍ह देखाइँट्। सब विश्‍वासीहुँक्र मन्‍दिरक एकठो ठाउँम जम्‍मा हुइँट्‍ ओहीह सोलोमनक बरण्‍डा कहँट्‍
हुइना त मनै हुँकन् आदर करँट्‍ तर हुँकनसे मिल्‍ना आँट कुई फे नैकरँट्‍
जे होस धेर जन पुरुष ओ स्‍त्रीहुँक्र प्रभु येशूम विश्‍वास कर्टिगैल ओ हुँकन्‍हक संख्‍या बहर्टीगैलन
अचम्‍मक काम हुइलकओर्से मनै गल्‍लीगल्‍लीम बेरम्‍हेन आन्‍क गोन्‍द्रीम खट्‌टेम सुतादेहँट्। पत्रुस आइबेर हुँकहार छैह्‍याँ केल हुइलसे फे हुँकन्‍हकम परन कना आशा करँट्‍
यरूशलेमक आसपासम रहल सहरसे फे धेर मनै अइल। हुँक्र बेरम्‍हेन ओ भूत लागल मनैन आनँट्‍ ओ हुँक्र सबजन चोखाजाइँट्
प्रधान पूजारी ओ हुँकहार सदुकी समूहक सङ्‌घरेन् प्रेरितन्‍हक बिह्र मुव लग्‍ल
हुँक्र प्रेरितहुँकन पकर्क जेलम थुनदेल
तर उह रात परमेश्‍वरक पठाइल एकठो स्‍वर्गदूत जेलक ड्‌वार उभक्‍क हुँकन् बाहर निक्रैल ओ कल
“आब जाओ ओ मन्‍दिरम ठह्र्‍याक यी लौव जीवनक बारेम मनैन सुनाओ।”
यी सुन्‍क प्रेरितहुँक्र बिहान्‍नी मन्‍दिरम गैल ओ मनैन सिखाइलग्‍ल
जब प्रधान पूजारी ओ हुँकहार मनै अइल तब हुँक्र इस्राएलक सब अगुवन महासभम बलैल ओ जेलमसे कैदीन आनो कैक आदेश देल
तर सिपाहीहुँक्र जेलम गैल त प्रेरितहुँकन नैदेख्‍ल। तब हुँक्र घुम्‍क अइल ओ असिन खबर देल
“जेलक ड्‌वार पक्‍कासे लगाइल रह। द्वरपालेहुँक्र ड्‌वारीम लग्‍लरलह। तर हम्र ड्‌वार उभक्‍ली त किहुह फे नैदेख्‍ली।”
हुँकन्‍हक बात सुन्‍ल त मन्‍दिरक सिपाहीन्‍हक कप्‍तान ओ मुख्‍य पूजारीहुँक्र बक्‍क पर्ल। हुँक्र आब काका हुइठा कैक जातसे अक्‍मकागैल
उहब्‍याला एकठो मनैया आइल ओ कहल “म्‍वार बात सुनी अप्‍नहुँक्र कैद करल मनै त मन्‍दिरम ठह्र्‍याक मनैन सिखाइट।”
तब कप्‍तान ओ सिपाहीहुँक्र प्रेरितहुँकन लिह गैल। हुँक्र मनै पत्‍थ्रले मरहीँ कना डरले हुँकन् जबरजस्‍ती नैकैक अन्‍ल
हुँक्र प्रेरितहुँकन महासभम उपस्‍थित करैल। तबदोस्र प्रधान पूजारी हुँकन पुछ्‌ल
“हम्र टुँहन ‘आबठेसे येशूक बारेम किहुह जिन सिखैहो’ कैक चेताउनी देरख्‍लही। तर टुह्र त आपन शिक्षा सारा यरूशलेमम फैलाडर्लो ओ येशूह मुवैलक दोष हमन लगाइ चाहटो।” मत्ती 
तबदोस्र पत्रुस ओ और प्रेरितहुँक्र कल “हम्र परमेश्‍वरक कहल मान छोर्क टुन्‍हक कहल मान नैसेक्‍टी
येशूह क्रूसम कील्‍ला ठोक्‍क अप्‍नहुँक्र मुवैलही। तर हमार पितापुर्खन्‍हक परमेश्‍वर उहाँह मुवलमसे फेदोस्र जियारख्‍ल
इस्राएलीहुँक्र आपन पापी मन परिवर्तन कैक परमेश्‍वरकठे घुमहीँ ओ क्षमा पैहीँ कैक परमेश्‍वर उहाँह शासक ओ मुक्ति देहुइया बनाक आपन दाहिन पाञ्‍जर बैठारख्‍ल
हम्र यी बातक साक्षी हुइटी ओ परमेश्‍वर आपन आज्ञापालन करुइयन देलक पवित्र आत्‍मा फे साक्षी देटीबाट।”
जब सारा सभक मनै यी बात सुन्‍ल तब हुँक्र रिसले चूर हुइल ओ प्रेरितहुँकन मुवैना विचार कर्ल
गमलिएल नाउँक एक जन फरिसी रलह। ऊ मोशक व्‍यवस्‍थक एकठो गुरु रलह ओ सब यहूदीहुँक्र उहाँह आदर करँट्‍। ऊ सभम ठह्रेइल ओ एक घरिक लाग प्रेरितहुँकन बाहर पठैना आदेश देल
तबदोस्र ऊ सभम जुटल मनैन् कल “आदरणीय इस्राएलीहुँक्र अप्‍नहुँक्र यी मनैन का कराइक लाग बाटी होस करी
कुछ वर्ष आघ थूदास नाउँक एकठो मनैया अप्‍न महान व्‍यक्ति रलक दाबी करल। लगभग चार सय जन वाकर पाछ लागरलह तर ऊ मुवापाइल त वाकर पाछ लगुइयन सबजन तितरबितर हुइल ओ हुँकन्‍हक नाउँनिसान हेरागैलन
तबदोस्र पाछ जनगणना कर्ना समयम गालील क्षेत्रक यहूदा देखपरल। धेर मनै वाकर पाछ लग्‍ल। तर ऊ फे मुवापाइल ओ वाकर चेलावँ तितरबितर हुइल
उहओर्से यी मामिलम मै अप्‍नहुँकन् का सल्‍लाह देह चाहटुँ कलसे अप्‍नहुँक्र हुँकन् कुछु जिन कराई। हुँकन् छोरदी। काकरकि यदि हुँक्र मनैन्‍हक बनाइल योजना ओ कामम लागल हुइहीँ कलसे उ अपन्‍हे हेराजाई
तर यदि हुँक्र परमेश्‍वरक योजना ओ कामम लागल हुइहीँ कलसे अप्‍नहुँक्र हुँकन् र्‍वाक नैसेक्‍नेहुइटी। अप्‍नहुँक्र परमेश्‍वरक विरोधम उठल केल ठहर्बी।”
महासभक सदस्‍यहुँक्र हुँकहार सल्‍लाह मन्‍ल। हुँक्र प्रेरितहुँकन भित्तर बलाक कोर्रा लगैल ओ येशूक बारेम किहुसे जिन बोलहो कैक हुँकन आदेश देल ओ छोरदेल
येशूम विश्‍वास कर्लक कारण दुःख ओ अपमान सह पैना अनुमति पैलकम प्रेरितहुँक्र आनन्‍दित हुइटी सभामसे निकर्क गैल
हुँक्र हरेक दिन मन्‍दिरम ओ घरघरम जाक “येशू जो ख्रीष्‍ट हुइट” कना खुशीक खबर सिखैना ओ प्रचार कर्ना काम कर्टीरल
उ समयम विश्‍वासीहुँक्र धेर बहर्टीरलह। तब ग्रीक भाषा बोलुइयन हिब्रू भाषा बोलुइयन्‍हकपर गनगन करलग्‍ल काकरकि हरेक दिनिक खाना बाँटबेर हिब्रू भाषा बोलुइयन ग्रीक भाषा बोल्‍ना विधवन्‍हक वास्‍ता नैकरँट्‍
उहोओर्से बाह्र जन प्रेरितहुँक्र और सब विश्‍वासीन बलाक कल “परमेश्‍वरक वचन प्रचार कर छोर्क हम्र खवैना ओ पियैना बातम अलमलैना ठीक नैहुई
हेरो भैयौ आब टुह्रमध्‍येमसे पवित्र आत्‍मा ओ बुद्धिले भरपूर हुइल् सातजहन रोजो ओ हम्र खानपिनक जिम्‍मा हुँकन् देबी
हम्रजुन प्रार्थना कर्ना ओ वचन सिखैना कामम लग्‍लरबी।”
यी बात सबजन मन परैल। हुँक्र विश्‍वास ओ पवित्र आत्‍मक शक्तिले भरपूर हुइल् स्‍तिफनसह रोज्‍ल। हुँक्र फिलिप प्रखरस निकनोर तीमोन पर्मिनास ओ यहूदी विश्‍वासम आइल एन्‍टिओखिया सहरक निकोलाउसह फे रोज्‍ल
हुँक्र आपन र्‍वाजल् सातठो मनैन प्रेरितन्‍हकठे लैगैल ओ प्रेरितहुँक्र हुँकन्‍हकम हाँठ ढैक प्रार्थना कैदेल
परमेश्‍वरक वचन फैलटी गैल्। यरूशलेमम विश्‍वासीहुँक्र धेर बहर्टीगैल ओ यहूदी पूजारीहुँक्र धेर जन येशूम विश्‍वास कर्ल
परमेश्‍वरक अनुग्रह ओ शक्तिले भरपूर हुइलक स्‍तिफनस मनैन्‍हक बीचम धेर अचम्‍मक काम कर्ल ओ अचम्‍मक चिन्‍ह देखैल
तर सभाघरक कुईकुई सदस्‍यन स्‍तिफनसक विरोध कर्ल। उ सभाघरह मुक्त कमारन्‍हक सभाघर कैजाए। विरोध करुइयन कुरेनी अलेक्‍जेन्‍ड्रिया किलिकिया ओ एशिया इलाकमसे आइल यहूदीहुँक्र रलह। हुँक्र स्‍तिफनससे वादविवाद करलग्‍ल
तर पवित्र आत्‍मा हुँकहीन बुद्धि देलकओर्से ऊ ब्‍वालबेर हुँक्र हुँकहार सामना कर नैसेक्‍ल
तबदोस्र हुँक्र औरजहन गोप्‍य रूपम मनाक “हम्र मोशा ओ परमेश्‍वरक विरोधम यी मनैयह ब्‍वालट्‍ देख्‍ली” कैक कह लगैल
असिक हुँक्र जनतन अगुवन ओ शास्‍त्रीहुँकन फे उक्‍सैल। हुँक्र सबजन स्‍तिफनसह पकर्क महासभम लैगैल
हुँक्र झूट साक्षी बकक् लाग मनैन् तयार कर्ल। उ झूट साक्षी बकुइयन कल “यी मनैया जब फे हमार पवित्र मन्‍दिर ओ मोशक व्‍यवस्‍थक विरोधम बोल्‍टीरठा
हम्र यहीह असिक कहट्‍ सुन्‍ली ‘नासरत सहरक येशू यी मन्‍दिरह भत्‍कादेहीँ ओ मोशक देहल रीतिथिति फे बदलदेहीँ।’”
महासभम रहल सबजन स्‍तिफनसह एकटक लगाक हेर्ल काकरकि हुँकहार अनुहार स्‍वर्गदूतक अनुहारअस चम्‍कटलहन
तब प्रधान पूजारी स्‍तिफनसह पुछ्‌ल “का टुँहीन दोष लगाइल यी बात सत्‍य हो”
स्‍तिफनस जवाफ देल “दादुभैयन ओ आदरणीय अगुवाहुँक्र म्‍वार बात ध्‍यान देक सुनी। हमार पुर्खा अब्राहाम हारान कना ठाउँम जैनासे आघ मेसोपोटामिया देशम पलरहलम महिमामय परमेश्‍वर हुँकहीन दर्शन देलन। उत 
परमेश्‍वर अब्राहामह कलन ‘टैँ आपन देश ओ आपन मनैन छोर्क मै टोहीह देखैना देशम जा।’
“तब अब्राहाम कल्‍दीन्‍हक देश छोर्ल ओ हारानम जाक बैठ्‌ल। हुँकहार बाबा मुलन त परमेश्‍वर हुँकहीन अप्‍नहुँक्र आब बैठल यिह देशम अन्‍लन। उत  
उ ब्‍याला परमेश्‍वर अब्राहामह यी देशम पैला टेक्‍ना जग्‍गा फे नैदेलन। तर परमेश्‍वर ‘यी टोहीह ओ ट्‌वार सन्‍तानन देहम’ कैक प्रतिज्ञा कर्ल हुइना त उ ब्‍याला अब्राहामक लर्कापर्का नैरलहन। उत    
परमेश्‍वर अब्राहामह कल ‘ट्‌वार सन्‍तान विदेशम जाक परदेशीअस बैठहीँ। उ देशक मनै हुँकन कमाराकमारी बनैहीन ओ चार सय वर्षसम थिचोमिचो कैक धेर दुःख देहहीन। उत 
तर हुँकन कमाराकमारी बनैना मनैन मै दण्‍ड देहम। तबदोस्र हुँक्र उ देशमसे निकर्क यिह ठाउँम अइहीँ ओ म्‍वार आराधना करहीँ।’ प्रस 
उ समयम परमेश्‍वर अब्राहामह हुँक्र उहाँक मनै रलक बाचक चिन्‍हक रूपम हुँकहार छावन्‍हक खतना विधि करक लाग आज्ञा देल। तबदोस्र अब्राहामक छावा इसहाक जन्‍मल। जन्‍मलक आठवाँ दिनम अब्राहाम आपन छावक खतना कर्ल। इसहाक आपन छावा याकूबक खतना कर्ल। याकूब आपन बाह्र भाइ छावन्‍हक खतना कर्ल। हमार बाह्र कुलक पुर्खाहुँक्र हिँक्रहे हुइट। उत    –
“याकूबक छावन आपन भैया योसेफकपर बिह्र मुवट्। हुँक्र योसेफह मिश्रदेशक मनैनसे बेँचदेल त ऊ कमारा हुइल। तर परमेश्‍वर हुँकाहारसँग पलरलह। उत  
परमेश्‍वर हुँकहीन सक्‍कु दुःखकष्‍टसे छुट्‌कारा देल। ऊ मिश्रदेशक राजा फारोकठे अइल। परमेश्‍वर योसेफह बुद्धि देलन ओ राजा योसेफक भलो सोँच्‍ल। तब फारो योसेफह मिश्रदेशक प्रधानमन्‍त्री ओ आपन राजदरवारम बडाहाकिम बनैलन। उत 
“तबदोस्र सारा मिश्र ओ कनान देशम अनिकाल परल। हमार पुर्खाओँ खैना नैपाक भुँखमरिम पर्ल। उत 
मिश्रदेशम अनाज बा कना सुन्‍ल त याकूब आपन छावन पैल्‍हचो उ देशम अनाज किन पठैल
हुँक्र द्वासरचो अनाज किन गैल्‌म योसेफ आपन दादुभैयन आपन परिचय देल ओ योसेफ फे आपन परिवारन्‍हक बारेम राजा फारोसे परिचय करैल। उत 
योसेफ आपन बाबा याकूबह सब जहान परिवार लेक मिश्रम अइना खबर पठैल। उत  
तब याकूब आपन पचहत्तर जन्‍हक जहान परिवार लेक मिश्रदेशम गैल। असिक याकूब ओ हमार पुर्खाओँ उहँ बित्‍ल। उत  
हुँकन्‍हक सन्‍तान हुँकन्‍हक मुवल शरीर शकेम कना ठाउँम लैजाक गर्‍यम ढर्ल। उ जग्‍गा हमोरक छावनसे अब्राहाम चाँदीक पैँसा तिर्क किनरख्‍लह। उत    यहो 
“अब्राहामसे परमेश्‍वरक करल प्रतिज्ञा पूरा हुइना दिन पुगटह। उ समयम हमार इस्राएली मनै मिश्रदेशम धेर बहररलह। प्रस 
तबदोस्र योसेफह नैचिह्‍न्‍ना लौव राजा मिश्रदेशम राज्‍य करलग्‍ल
उ राजा हमार पितापुर्खन्‍हक विरोधम जाल जोर्ल ओ हुँकन अत्‍याचार कर्ल। इस्राएलीन्‍हक लर्कन मुवाइक लाग जन्‍मटीकि जबरजस्‍ती बाहर फाँक लगाइँट्। प्रस 
“उह समयम मोशा जन्‍मलह। ऊ परमेश्‍वरक नजरम सुन्‍दर रलह। हुँकहार डाईबाबा तीन मैन्‍हासम हुँकहीन घरहेँम नुकाक पल्‍ल। प्रस 
तर पाछ नुकाइ नैसेक्‍क घरसे बाहर ढर्ल त फारोक छाई हुँकहीन लैगिली ओ आपनऽ छावा बनाक पल्‍ली। प्रस 
मोशा मिश्रीहुँकन्‍हक सब ज्ञानगुनक बात सिख्‍ल ओ हुँकहार बोलीवचन ओ कामकाज प्रभावशाली रलहन
“चालीस वर्षक उमेरम मोशा आपन इस्राएली दादुभैयनसे भ्‍याँट कर्ना इच्‍छा कर्ल। प्रस 
एक दिन मोशा एकठो मिश्रक मनैया एकठो इस्राएलीह पिटट्‍ देख्‍ल त उ इस्राएलीक रक्षा कर गैल ओ बद्‍ला लेक उ मिश्रीह मुवादेल
इस्राएलीन अत्‍याचारमसे छुट्‌कारा देहक लाग परमेश्‍वर हुँकहीन पठारख्‍ल कना बात आपन दादुभैयहुँक्र बुझहीँ कैक मोशा सोँच्‍लरलह। तर हुँक्र उ बात नैबुझ्‍ल
द्वासर दिन मोशा दुइ जन इस्राएलीहुँकन मारिकमारा करँट्‍ देख्‍ल। हुँकन मिलैना हिसाबले मोशा कल ‘टुह्र दादुभैयन होक फे काजे मारिकमारा करटो’
“तर अन्याय करुइया इस्राएली मोशह घुचेट्‌टी कहल ‘हमारम शासन कर ओ हमार न्याय कर टोहीह के पठाइल
काल उ मिश्रीह मुवाइल्‌अस का टैँ मही फे मुवाइ ख्‍वाजट्‍या’
यी सुन्‍ल त मोशा भाग्‍क मिद्यान कना देशम गैल ओ परदेशी होक बैठलग्‍ल। मोशक दुइठो छावन उहँ जन्‍मलन। प्रस 
“चालीस वर्ष पाछ एक दिन सीनै कना पर्वत्‍वक लग्‍घ उजार ठाउँम एकठो स्‍वर्गदूत मोशकठे जर्टिरहल झप्‍टीम देखपर्ल। प्रस 
यी देख्‍क मोशा छक्‍क पर्ल ओ मजासे ह्‍यारक लाग लग्‍घ गैल त परमप्रभुक आवाज सुन्‍ल
‘मै ट्‌वार पितापुर्खा अब्राहाम इसहाक ओ याकूबक परमेश्‍वर हुइटुँ।’ यी सुन्‍क मोशा डरकमार लग्‍लगाइलग्‍ल ओ हेर्ना आँट फे नैकर्ल
“परमप्रभु मोशह कल ‘आपन चप्‍पल निकार काकरकि टैँ ठह्र्‍याइल ठाउँ पवित्र बा
मिश्रदेशम रहल म्‍वार मनैन्‍हक दुःखकष्‍ट मै आपनऽ आँखिले देखरख्‍नु ओ हुँकन्‍हक बिलौना सुनरख्‍नु। मै हुँकन छुट्‌कारा देहक लाग आरनु। आब यी कामक लाग मै टोहीह मिश्रदेशम पठैम।’
“यिह मोशह आपनऽ जातिक मनै ‘हमारम शासन कर ओ हमार न्याय कर टोहीह के पठाइल’ कैक अस्‍वीकार कर्लह। जर्टिरहल झप्‍टीम देखपर्लक स्‍वर्गदूतसे इस्राएलीन्‍हक अगुवा हुइक लाग ओ हुँकन छुट्‌कारा देहक लाग परमेश्‍वर मोशह पठैल। प्रस 
उ मनैया मिश्रदेशम लाल समुद्रम ओ चालीस वर्षसम उजार ठाउँम अचम्‍मअचम्‍मक काम कर्ल ओ चिन्‍ह देखाक आपन इस्राएली मनैन मिश्रदेशमसे निक्रैल। प्रस   गन्‍ती 
“इस्राएलीन असिक कहुइया यिह मोशा हुइट ‘परमेश्‍वर टुन्‍हक आपनऽ दादुभैयन्‍हकमसे म्‍वारअस एकठो अगमवक्ता टुन्‍हकठे अनहीँ।’ व्‍य 
इस्राएलीहुँक्र उजार ठाउँम जम्‍मा हुइल्‌म मोशा उहँ रलह। स्‍वर्गदूत सीनै पर्वत्‍वम हुँकहीनसे बोल्‍लह। मोशा उह वचन हमार पुर्खन कलह ओ हमन देहक लाग जीवित वचन पैलह। प्रस – व्‍य 
“तर हमार पितापुर्खाहुँक्र हुँकहार बात ओनैबोओनैबोनैकर्ल। बेनसे हुँक्र मोशह छोर्क मिश्रदेशम घुम्‍ना विचार कर्ल
हुँक्र मोशक दादु हारूनह असिक कल ‘हमार आघआघ जाइक लाग डिउँटाओँ बनादी काकरकि हमन मिश्रदेशमसे निक्राक अनुइया ऊ मोशह का हुइलस कना बात हमन थाहाँ नैहो।’ प्रस 
तबदोस्र हुँक्र एकठो बच्‍छ्‌वक मूर्ति बनैल ओ ओइहेँम बलि चह्रैल। हुँक्र आपनऽ हाँठले बनाइल मूर्तिक खुशीयाली मनैल। प्रस 
तब परमेश्‍वर आपन नजर हुँकन्‍हकमसे हटैल। ओ हुँकन दिन जोन्‍ह्‍या ओ तोरैँयक पूजा कर देल। अगमवक्तन परमेश्‍वरक वचनम असिक लिख्‍रख्‍ल
‘हेरो इस्राएलक मनै
का उजार ठाउँम चालीस वर्षसम
महीह पशु काट्‌क बलि चह्रैलहो आमो 
टुह्र मोलेख कना डिउँटक पाल लैगिलो
ओ रेफन डिउँटा कना तोरैँयक मूर्ति फे लैगिलो
उ मूर्ति टुह्र पूजक लाग अपन्‍हे बनैलहो
उहओर्से मै टुँहन बेबिलोनसे फे दूर कैदी बनाक पठैम।’
“सारा उजार ठाउँम हमार पुर्खन्‍हकठे ‘परमेश्‍वरक उपस्‍थिति देखैना’ एकठो पवित्र पाल रह। परमेश्‍वर मोशह देखाइल नमुना अनुसार उ पाल बनागैल रह। प्रस 
परमेश्‍वर यी देशम रहल गैरयहूदीन खेद्‍ल। यहोशू यी देश जित्‍ल त हमार पुर्खाओँ उ पवित्र पाल यिह देशम अन्‍ल। तबसे राजा दाऊदक पालासम उ पवित्र पाल यिहँ पलरहल। यहो 
दाऊद परमेश्‍वरक निगाहा पैल ओ इस्राएलीहुँक्र आराधना करक लाग परमेश्‍वर सड्‍ड पलरना एकठो भवन बनैना अनुमति मङ्‍ल।  शमू   इति 
दाऊदक छावा सोलोमन परमेश्‍वरक भवन बनैल।  राज   इति 
“तर सर्वोच्‍च परमेश्‍वर त मनैन्‍हक बनाइल मन्‍दिरम नैबैठ्‌ट। परमप्रभुक कहल बात अगमवक्ता लिख्‍रख्‍ल
‘स्‍वर्ग म्‍वार सिंहासन हो
पृथ्‍वी म्‍वार पौलीक पाउदान हो
टुह्र म्‍वार लाग कसिन मन्‍दिर बनैबो
मै आराम कर्ना ठाउँ कहाँ बा यशै 
यी सब चिज म्‍वार बनाइल नैहो का’
“अप्‍नहुँक्र कठोर मनै हुइटी। अप्‍नहुँक्र गैरयहूदीन्‍हकअस परमेश्‍वरक आज्ञापालन कर या उहाँक वचन सुन नैचहटी। आपन पुर्खन्‍हकअस अप्‍नहुँक्र पवित्र आत्‍मक विरोध कर्टिरठी। यशै 
अप्‍नहुँकन्‍हक पुर्खाओँ कौन अगमवक्तह नैसँतैल परमेश्‍वरक धर्मी जन अइना बारेम अगमवाणी करुइयन त झन् मुवैना समेत कर्ल। उह धर्मी जनह अप्‍नहुँक्र ध्‍वाखा देक मुवैली
अप्‍नहुँक्र स्‍वर्गदूतनसे परमेश्‍वरक धार्मिक व्‍यवस्‍था पैली तर जानजानक फे पालन नैकर्ली।”
स्‍तिफनसक बात सुन्‍क महासभक मनै रिसले आगी हुइल ओ दाँत पिसभिर्ल
तर स्‍तिफनस पवित्र आत्‍मले भरपूर होक स्‍वर्गओर हेर्ल त परमेश्‍वरक महिमा ओ परमेश्‍वरक दाहिन पाञ्‍जर येशूह ठह्र्‍याइल देख्‍ल
स्‍तिफनस कल “हेरी मै स्‍वर्ग उघ्रल ओ मनैयक छावा येशूह परमेश्‍वरक दाहिन पाञ्‍जर ठह्र्‍याइल द्‍याखटुँ।”
अत्रहम हुँक्र आपनआपन कान बुज्‍क जोरसे चिल्‍लैल ओ स्‍तिफनसह आक्रमण कर्ल
हुँक्र स्‍तिफनसह घँस्‍यैटी सहरसे बाहर लैजाक पत्‍थ्रले मारभिर्ल। हुँकहीन मुवैना मनै आपनआपन कोट काहारक शाऊल नाउँक एकठो जवान मनैयह ह्‍यार देरख्‍लह
हुँक्र पत्‍थ्रले मर्टिरहल ब्‍याला स्‍तिफनस प्रार्थना कर्ल “हे प्रभु येशू म्‍वार आत्‍मह ली।”
तबदोस्र स्‍तिफनस ठिहुन टेक्‍क जोरसे प्रार्थना कर्ल “हे प्रभु यी पाप हिँकन जिन लाग।” अत्रा कैक ऊ प्राण छोर्ल
मनै स्‍तिफनसह मारबेर शाऊल फे सहमत रलह। उह दिनठेसे यरूशलेमक मण्‍डलीक विरोधम भारी सतावट सुरु हुइल्। प्रेरितहुँक्र बाहेक और सब विश्‍वासीहुँक्र यहूदिया ओ सामरिया क्षेत्रम तितरबितर हुइल
प्रभुक भक्तजनहुँक्र स्‍तिफनसक मुवल शरीरह गर्ल ओ ऊ मुलकम धेर शोक कर्ल
तर शाऊल विश्‍वासीन नाश कर भिर्ल। ऊ घरघरम जाक येशूम विश्‍वास करल पुरुष ओ स्‍त्रीहुँकन घँस्‍यैटी जेलम डारदेहँट्। प्रे  
तब तितरबितर हुइल् चेलावँ जहोँरतहोँर जाक खुशीक खबर प्रचार कर्ल
फिलिप सामरिया कना सहरम जाक येशू मनैन मुक्ति देहुइया ख्रीष्‍ट हुइट कैक प्रचार कर्ल
फिलिपक वचन सुन्‍क ओ हुँकहार करल अचम्‍मक काम देख्‍क भीडक सारा मनै हुँकहार बातम ध्‍यान देल
धेर मनैन्‍हकमसे भूत जोरले चिल्‍लैटी निक्रल। प्‍यारालाइस रोग  प्‍यारालाइस रोग प्‍यारालाइस रोग लागल मनै आपन शरीरक कौनो भाग या पूरा शरीर चलाइ नैसेक्‍ट। लागल ओ नाङ्‌गरलुल हुइल् मनै फे चोखैल
असिक सामरिया सहरक मनै बहुत खुशी हुइल
उ सहरम सिमोन नाउँक जादू देखैना एकठो मनैया रह ऊ जादू देखाक सामरियक मनैन दङ्‌ग पाररख्‍लहा। ऊ म्‍वारअस कुई फे नैहो कैक कह
सर्वसाधारण ओ गन्यमान्य सबजन ओहीह मानँट्‍ ओ “महाशक्ति कैजैना परमेश्‍वरक शक्ति पाइल मनैया हो” कैक कहँट्‍
सबजन ओहीह मानँट्‍ काकरकि ऊ धेर समय आघसे जादू देखाक मनैन दङ्‌ग पर्लरह
तर जब हुँक्र परमेश्‍वरक राज्‍य ओ येशू मुक्ति देहुइया ख्रीष्‍ट हुइट कैक फिलिपक प्रचार करल खुशीक खबर सुन्‍ल तब पुरुष मनै ओ स्‍त्री मनै विश्‍वास कर्ल ओ बप्‍तिस्‍मा लेल
सिमोन फे विश्‍वास करल ओ बप्‍तिस्‍मा लिहल। ऊ फिलिपक सँगसँग लग्‍लरह। फिलिपक करल अचम्‍मक काम ओ चिन्‍ह देख्‍क ऊ छक्‍क पर
सामरिया क्षेत्रक मनै परमेश्‍वरक वचनम विश्‍वास कर्ल कैक यरूशलेमम प्रेरितहुँक्र सुन्‍ल त पत्रुस ओ यूहन्‍नह हुँकन्‍हकठे पठैल
हुँक्र सामरिया जाक प्रभुकम विश्‍वास करल मनै पवित्र आत्‍मा पैहीँ कैक हुँकन्‍हक लाग प्रार्थना कैदेल
काजेकलसे पवित्र आत्‍मा हुँक्रमध्‍ये केक्रोम फे नैअइलरलहन। हुँक्र प्रभु येशूक नाउँम पानीक बप्‍तिस्‍मा केल लेरख्‍लह
तब पत्रुस ओ यूहन्‍ना हुँकन्‍हकम हाँठ ढैक प्रार्थना कैदेल त हुँक्र पवित्र आत्‍मा पैल
प्रेरितहुँक्र मनैन्‍हकम हाँठ ढरल ब्‍याला हुँकन पवित्र आत्‍मा पाइल देख्‍क सिमोन जादूगर फे प्रेरितन पैँसा देटी कहल
“मनैन्‍हकम हाँठ ढर्लसे पवित्र आत्‍मा पैना यी शक्ति महीह फे दी।”
पत्रुस जवाफ देल “ट्‌वार पैँसा ट्‌वारसँग नाश ह्‍वाए काकरकि टैँ त परमेश्‍वरक वरदान पैँसले किन सेक्‍जिठा कैक विचार कर्ल्‍या
यिहिँम ट्‌वार ना त अधिकार बा ना हिस्‍सा बा काकरकि परमेश्‍वरक नजरम ट्‌वार मन ठीक नैहो
असिन दुष्‍ट विचारमे आपन मन परिवर्तन कैक परमेश्‍वरसे प्रार्थना कर्। सायद परमेश्‍वर टोहीह क्षमा कैदेहसेक्‍ठ
टैँ त डाहाले भरल बाट्‌या ओ पापक बन्‍धनम परल बाट्‌या।”
यी बात सुन्‍क सिमोन बिन्‍ती करल “अप्‍नहुँकन्‍हक कहल यी बात म्‍वारम जिन आए कैक म्‍वार लाग प्रभुसे प्रार्थना कैदी।”
हुँक्र साक्षी देल ओ प्रभुक वचन प्रचार कैक सेक्‍ल त पत्रुस ओ यूहन्‍ना सामरिया क्षेत्रक गाउँगाउँम खुशीक खबर प्रचार कर्टी यरूशलेमम घुम्‍ल
तबदोस्र प्रभुक एकठो स्‍वर्गदूत फिलिपह कल “उठो ओ यरूशलेमसे दक्षिनओर गाजा जैना उजार ठाउँक डगरिम जाओ।”
तब फिलिप उठ्‌क गैल। उहब्‍याला इथियोपिया देशक एकठो बडाहाकिम उह डगर जाइटलह। उ मनैया इथियोपिया देशक महारानी कन्‍दाकीक बरा मनैया ओ सम्‍पत्तिक हिसाबकिताब करुइया रलह। उ नपुंसक  नपुंसक नपुंसक कलक सन्‍तान उत्‍पादन कर्ना क्षमता नाश करावापाइल मनैया हो। मनैया परमेश्‍वरक आराधना कैक यरूशलेमसे घर घुमटलह
ओ आपन रथम बैठ्‌क यशैया अगमवक्तक लिखल किताब पह्रटलह
पवित्र आत्‍मा फिलिपह कल “उ रथक पञ्‍ज्रपञ्‍ज्र जाओ।”
फिलिप दौरटी रथक लग्‍घ पुग्‍ल त उ मनैयह यशैया अगमवक्तक लिखल किताब पह्रट्‍ सुन्‍ल। तबदोस्र फिलिप हुँकहीन पुछ्‌ल “अप्‍न का पहर्टीबाटी उ बात बुझटी”
उ मनैया जवाफ देल “कुई ना कुई याकर अर्थ नैलगादेहट्‌सम मै कसिक बुझम्” तब ऊ फिलिपह रथम चिउह्र कैक आपनठे बैठक लाग बिन्‍ती कर्ल
उ मनैया धर्मशास्‍त्रक यी खण्‍ड पह्रटलह
“उहाँ काट लैगिल् भेँरीअस रलह
भुत्‍ला काटबेर भेँरीक पठ्‌रू चामचुम रहलअस
उहाँक मुहमसे बोली नैफुट्‍लन। यशै 
उहाँक बेइज्‍जत हुइलन
उहाँ ठीक न्याय नैपैल
का उहाँक सन्‍तानन्‍हक बयान कुई कर सेकी
काकरकि मनै उहाँह सिध्‍यादेल।”
उ धनसम्‍पत्तिक हिसाबकिताब करुइया फिलिपह पुछ्‌ल “कृपया महीह कही यी बात अगमवक्ता क्‍याकर बारेम कलक हुइट आपनऽ बारेम कि और केक्रो बारेम”
तब फिलिप धर्मशास्‍त्रक उह खण्‍डसे सुरु कैक येशूक बारेम खुशीक खबर सुनैल
जैटीजैटी डगरिम हुँक्र पानी रहल ठाउँम पुग्‍ल त धनसम्‍पत्तिक हिसाबकिताब करुइया कल “हेरी अठे पानी बा। आब मै काजे बप्‍तिस्‍मा नैलेना”
फिलिप कल “अप्‍न सारा मनले विश्‍वास कर्ठी कलसे बप्‍तिस्‍मा लिहसेक्‍ठी।” ऊ जवाफ देल “येशू ख्रीष्‍ट परमेश्‍वरक छावा हुइट कैक मै विश्‍वास कर्ठुं।”
तब ऊ रथ ठह्र्‍याए लगैल। फिलिप ओ धनसम्‍पत्तिक हिसाबकिताब करुइया पानी रहल ठाउँम गैल तबदोस्र फिलिप हुँकहीन बप्‍तिस्‍मा देल
हुँक्र पानीमसे निक्रल त प्रभुक आत्‍मा फिलिपह लैगिलन। उ धनसम्‍पत्तिक हिसाबकिताब करुइया फिलिपह नैदेख्‍ल तर खुशी होक गैल
फिलिप अपन्‍हे अश्‍दोद सहरम पुगल थाहाँ पैल ओ कैसरिया सहर नैपुगट्‌सम डगरिम पर्ना सब सहरम खुशीक खबर प्रचार कर्टी गैल
उ ब्‍याला शाऊल प्रभु येशूक चेलन मुवैना धम्‍की देहटलह। प्रधान पूजारीकठे जाक
मुक्ति पाइक लाग येशूम विश्‍वास करल मनैन पुरुष या स्‍त्री जेहीह फ्‍याला परैलसे फे पकर्क यरूशलेमम लैजाइ पाऊँ कैक दमस्‍कसक सभाघरम बुझाइक लाग अधिकारक पुर्जी मङ्‍ल
शाऊल दमस्‍कस सहर जाइटलह। जैटीजैटी दमस्‍कसक लग्‍घ पुग्‍ल त अचानक स्‍वर्गमसे ज्‍योति हुँकहार आञ्‍जरपाञ्‍जर चम्‍कलन
शाऊल नेङ्‌ग्‍टीनेङ्‌ग्‍टी गिरगैल ओ असिन आवाज सुन्‍ल “शाऊल शाऊल काजे टुँ महीह सँताइटो”
शाऊल कल “प्रभु अप्‍न के हुइटी”
उहाँ कल “मै येशू हुइटुँ जेहीह टुँ सँताइटो
आब उठ्‌क सहरम जाओ त टुँहार करपर्ना काम मै उहँ कहम्।”
शाऊलकसँग गैल् मनै जातसे बक्‍क परगैल ओ एक पैला फे आघ बह्र नैसेक्‍ल। हुँक्र आवाजभर सुन्‍ल तर किहुह फे नैदेख्‍ल
शाऊल भुइँयमसे उठ्‌क आँख खोल्‍ल तर कुछु फे नैदेख्‍ल। उहओर्से हुँकहार सङ्‌घरेन हुँकहीन हाँठ पकर्क डोर्‍यैटी दमस्‍कसम लैगिलन
शाऊल तीन दिनसम कुछु फे नैदेख्‍ल ऊ ना त कुछु खैल ना कुछु पिल
उ ब्‍याला दमस्‍कसम हननिया नाउँक एकठो विश्‍वासी रलह। ऊ प्रभु येशूक दर्शन पैल। प्रभु येशू कल “रै हननिया”
ऊ जवाफ देल “हजुर प्रभु।”
प्रभु कल “‘स्‍वाझ’ कना गल्‍लीम रहल यहूदक घरम जाओ ओ टार्सस सहरसे आइल शाऊल नाउँक मनैयह खोजो। काकरकि ऊ आब प्रार्थना करट
ऊ हननिया नाउँक मनैया कपारिम हाँठ ढैक प्रार्थना कैदेलकओर्से अप्‍न देख्‍नाहा हुइलक बात दर्शनम देखरख्‍ल।”
हननिया जवाफ देल “प्रभु यी मनैया यरूशलेमम रहल अप्‍नक भक्त जनहुँकन बहुत सँतैलक बात मै धेर मनैनसे सुनरख्‍नु
ऊ मुख्‍य पूजारीनसे अप्‍नक पाछ लगुइयन् पकर्ना अधिकार लेक यिहाँ आरल।”
प्रभु कल “जाओ काकरकि गैरयहूदीन राजाहुँकन ओ इस्राएलीहुँकन म्‍वार बारेम प्रचार करक लाग मै हुँकहीन रोजरख्‍नु
म्‍वार सेवा कर्लक कारणले सहपर्ना दुःख हुँकहीन मै देखैम।”
तब हननिया यहूदक घर गैल ओ भित्तर पैँठ्‌क शाऊलक कपारिम हाँठ ढैक कल “शाऊल भाइ टुँ यिहाँ आइबेर डगरिम टुँहारठे देखपरल प्रभु येशू महीह पठैलह। टुँ देख्‍नाहा हुइसेको ओ पवित्र आत्‍मले भरपूर हुइसेको कैक महीह पठैलह।”
तबहेँ शाऊलक आँखिमसे पोप्री असक चिज खस्‍लन ओ देख्‍नाहा हुइल। ऊ उठ्‌ल ओ बप्‍तिस्‍मा लेल
ऊ खाना खैल त हुँकाहारम ताकत अइलन
शाऊल विश्‍वासीन्‍हकसँग टनिक दिनसम दमस्‍कसम बैठ्‌ल
तब्‍बहेँसे शाऊल येशू ख्रीष्‍ट परमेश्‍वरक छावा हुइट कैक सभाघरम प्रचार कर भिरगैल
हुँकहार बात सुनुइयन सबजन छक्‍क पर्क कहलग्‍ल “यरूशलेमम येशूक नाउँ लिहुइयन् सबजहन सिध्‍याइ खोज्‍ना मनैया यिह नैहुइट का यिहाँ फे येशूक चेलन पकर्क मुख्‍य पूजारीन्‍हकठे लैजाइक लाग त आइल हुइहीँ।”
तर शाऊलक प्रचार झन्झन् शक्तिशाली हुइटी गैलन। येशू जो ख्रीष्‍ट हुइट कैक ऊ असिन पक्‍का प्रमाण देल कि दमस्‍कसक यहूदीहुँक्र कुई फे जवाफ देह नैसेक्‍ल
धेर दिन बितल् त यहूदीहुँक्र शाऊलह मुवैना योजना बनैल।  कोर 
तर हुँकन्‍हक योजना शाऊल थाहाँ पाडर्ल। यहूदीहुँक्र हुँकहीन मुवाइक लाग रातदिन दमस्‍कस सहरक गेटम लग्‍लरहँट्
एक दिन रात हुइल् ब्‍याला चेलावँ शाऊलह ड्‍यालम ढर्ल ओ सहरक पर्खालक झ्‍यालिमसे बाहर उतारक भगादेल
शाऊल यरूशलेमम घुम्‍क अइल त येशूक चेलनसे भ्‍याँट खोज्‍ल। तर चेलावँ हुँकहीनसे डरैल काकरकि शाऊल फे येशूम विश्‍वास कैरख्‍ल कना बात हुँक्र विश्‍वास कर नैसेक्‍ल
तर बारनाबास नाउँक चेला शाऊलह प्रेरितन्‍हकठे लैगैल। शाऊल डगरिम प्रभुह देख्‍लक प्रभु हुँकहीनसे बात बट्‌वइलक ओ दमस्‍कसम एक नैडराक येशूक बारेम प्रचार कर्लक सब बात बारनाबास हुँकन्‍हकठे बट्‌वादेल
शाऊल यरूशलेमम हुँकन्‍हकसँग खुल्‍लमखुल्‍ला न्याङ्‌ग लग्‍ल ओ एक नैडराक प्रभुक बारेम प्रचार करलग्‍ल
ऊ ग्रीक भाषा बोल्‍ना यहूदीनसे फे वादविवाद कर्ल तर हुँक्र शाऊलह मुवाइ खोज्‍ल
हुँकहीन मुवाइक लाग बाट कना बात थाहाँ पैल त विश्‍वासी दादुभैयन् शाऊलह कैसरिया सहरम लैगैल ओ उहाँसे टार्सस सहरम पठादेल
तबदोस्र यहूदिया गालील ओ सामरिया क्षेत्रम रहल सब मण्‍डलीम सतावट नैरलक कारण शान्‍ति छइँलन ओ विश्‍वासीहुँक्र परमेश्‍वरक आदर कर्लकओर्से बलगर हुइल। ओ पवित्र आत्‍मसे उत्‍साहित होक लौव विश्‍वासीहुँक्र बहर्टीगैल्
पत्रुसजुन ठाउँठाउँम नेङ्‌टी लुड्डा सहरम रहल प्रभुक भक्त जनहुँकन्‍हकठे भ्‍याँट कर आपुग्‍ल
पत्रुस उहाँ एनियास कना एकठो मनैयह भेँटैल। हुँकहीन प्‍यारालाइस रोग लागलओर्से बिस्‍तारकबिस्‍तारम रहल आठ वर्ष होरलहन
पत्रुस हुँकहीन कल “एनियास येशू ख्रीष्‍ट टुँहीन आबहेँ चोखैहीँ। उठो ओ आपन बिस्‍तारा उठाओ।” एनियास तबहेँ उठ्गैल
हुँकहीन चोखाइल देख्‍क लुड्डा ओ शारोनम बैठुइया धेर मनै प्रभु येशूम विश्‍वास कर्ल
योप्‍पा सहरम प्रभुकम विश्‍वास कर्ना तबीता नाउँक एकठो दिदी रलही। ग्रीक भाषम हुँकहीन डोरकास कहन। याकर अर्थ हर्निन्‍या हो। ऊ असल काम ओ गरीबन सहायता कर्ना कामम लग्‍लरहँट्
ऊ बेराम पर्क मुगैली। मनै हुँकहार मुवल शरीरह धोधा पार्क उप्रक ताल्‍हक एकठो क्‍वाठम ढर्ल
लुड्डा सहर योप्‍पा सहरक लग्‍घहेँ रह। पत्रुस लुड्डम बाट कना बात चेलावँ थाहाँ पैल त हुँक्र दुइ जहन पत्रुसकठे असिक कैक पठैल “हमारठे झट्‌ट आदी।”
तब पत्रुस हुँकन्‍हकसँग गैल। पत्रुस योप्‍पम पुग्‍ल त मनै हुँकहीन उप्रक ताल्‍हम तबीतक मुवल शरीर रहल क्‍वाठम लैगैल। विधवहुँक्र तबीता हुँकन्‍हकसँग पलरहलब्‍याला हुँकहार लुगा देखैने ओ रुइने कर्टी पत्रुसक चारिओर ठह्रेइल
पत्रुस सबजहन क्‍वाठमसे बाहर निक्रैल ओ ठिहुन टेक्‍क प्रार्थना कैदेल। तबदोस्र पत्रुस तबीतक मुवल शरीरओर घुम्‍क कल “तबीता उठो” ऊ आँख उघर्ली त पत्रुसह देख्‍ली ओ उठ्‌क बैठ्‌ली
पत्रुस हुँकहार हाँठ पकर्क हुँकहीन उठैल। तब पत्रुस सब विश्‍वासीन ओ विधवन बलैल ओ मुक जियल तबीतह हुँकन्‍हक जिम्‍मा लगादेल
यी बात सारा योप्‍पा सहरम फैलल् ओ धेर मनै प्रभुकम विश्‍वास कर्ल
तबदोस्र छालक काम करुइया सिमोनकसँग पत्रुस धेर दिनसम योप्‍पम बैठ्‌ल
कैसरिया सहरम कर्नेलियस नाउँक एकठो मनैया रलह। ऊ इटालिया कना पल्‍टनक रोमी कप्‍तान रलह
ऊ परमेश्‍वरक भक्त रलह। हुँकहार सलघरक मनै परमेश्‍वरक डर मानँट्। ऊ अपुग रहल मनैन उदार चित्तले दान देहँट्‍ ओ परमेश्‍वरसे प्रार्थना कर्टिरहँट्
एक दिनिक बात हो कर्नेलियस दिनक तीन बजेओर दर्शनम परमेश्‍वरक पठाइल एकठो स्‍वर्गदूतह आपनओर आइट्‍ स्‍पष्‍टसे देख्‍ल। स्‍वर्गदूत कल “कर्नेलियस”
कर्नेलियस डरकमार स्‍वर्गदूतह हेर्टीकहेर्टी रह्‍गैल ओ कल “कही प्रभु”
स्‍वर्गदूत कल “टुँहार प्रार्थना ओ टुँ गरीबन देहल दान परमेश्‍वर बलिदानक रूपम स्‍वीकार कैरख्‍ल
आब टुँ योप्‍पा सहरम रहल पत्रुस कैजिना सिमोनह बलाए मनैन पठाओ
पत्रुस समुद्रक किनारम घर रहल छालक काम करुइया सिमोनकसँग बैठलबाट।”
स्‍वर्गदूत बिदा होक गैल त कर्नेलियस आपन सेवाचाक्रिम लग्‍लरना मनैमध्‍येम दुइ जन कमारन ओ एकठो भक्त सिपैहेह बलैल
आपन द्‌याखल सब बात बट्‌वाक कर्नेलियस हुँकन् योप्‍पा सहरम पठैल
द्वासर दिन हुँक्र योप्‍पा सहरक लग्‍घ पुग्‍ल त दिनक बाह्र बजेओर पत्रुस घरक छतम प्रार्थना कर गैल
प्रार्थना कर्टीकर्टी हुँकहीन भुँख लग्‍लन। खाना तयार हुइटी रहबेर पत्रुस ध्‍यानमग्‍न हुइल ओ दर्शन देख्‍ल
स्‍वर्ग उघ्रल ओ चर्‍यौ खुट्‍लम बाहान्‍गैल् एकठो बरानक तन्‍नाअसक चिज धर्तीम झराजाइटह
उ तन्‍नम सब जातिक चरग्‍वर्‍या जनावर घस्रना प्राणी ओ आकाशम उर्ना चिरैँचुरुङ्‌गन रलह
तब पत्रुस असिन आवाज सुन्‍ल “पत्रुस उठो ओ मार्क खाओ।”
तर पत्रुस कल “नाहीँ प्रभु मै अशुद्ध या अपवित्र चिज कबु फे नैखैलहुँ।”
पत्रुस द्वासर फ्‍यारा आवाज सुन्‍ल “परमेश्‍वरक शुद्ध पारल चिजह टुँ अशुद्ध जिन कहो।”
तीनचोसम अस्‍तह हुइल्। तबदोस्र उ तन्‍ना स्‍वर्गम उठागैल्
आपन द्‌याखल दर्शनक अर्थ नैबुझ्‍क पत्रुस कवाइल रलह उहब्‍याला कर्नेलियसक पठाइल मनै सोधपुछ कर्टी सिमोनक घरक गेटठे पुग्‍क ठह्रेइल
हुँक्र पुछ्‌ल “पत्रुस कना सिमोन यिहँ रठ कि”
पत्रुसजुन आपन द्‌याखल दर्शनक बारेम विचार कर्टिरलह। तब पवित्र आत्‍मा हुँकहीन कलन “हेरो तीन जन मनै टुँहीन ख्‍वाजट
उठो टर जाओ ओ बिना हिच्‍किचैल हुँकन्‍हकसँग लागो काकरकि हुँकन मै पठैनहुँ।”
पत्रुस टर अइल ओ हुँकन्‍हकठे जाक कल “अप्‍नहुँकन्‍हक ख्‍वाजल मनैया मैहे हुइटुँ। का कामले यिहाँ अइली”
हुँक्र कल “कप्‍तान कर्नेलियस हमन पठैलह। उहाँ असल ओ परमेश्‍वरक डर मन्‍ना मनैया हुइट। सब यहूदीहुँक्र फे उहाँह आदर कर्ठ। अप्‍नह उहाँक घरम बलाक अप्‍नसे उपदेश सुनहो कैक पवित्र स्‍वर्गदूतसे आदेश पारख्‍ल।”
पत्रुस हुँकन घरम बलाक मानमर्जाट्‍ कर्ल। उ रात हुँक्र उहँ बैठ्‌ल
द्वासर दिन पत्रुस ओ योप्‍पम रहल विश्‍वासीहुँक्र फे हुँकन्‍हकसँग गैल
तीसर दिन हुँक्र कैसरिया पुग्‍ल। कर्नेलियसजुन आपन सङ्‌घरेन ओ नातपातन बलाक हुँकन्‍हकसँग पत्रुसहुँकन्‍हक बट्‌या ह्‍यारटलह
पत्रुस घरम पैँठ्‌टीकी कर्नेलियस हुँकहार ग्‍वारम ढ्‌वाक लग्‍ल
तर पत्रुस हुँकहीन उठैटी कल “उठी मै फे त एकठो साधारण मनैया केल हुइटुँ।”
पत्रुस कर्नेलियससे बात बट्‍वैटी भित्तर गैल त उहाँ धेर मनै जम्‍मा हुइल् देख्‍ल
पत्रुस हुँकन कल “हम्र यहूदीहुँक्र और जातिक मनैनसे सङ्‌गत कर हमार धर्म नैदेहट्‍ कना बात अप्‍न सबजहन थाहँ बा। तर किहुह फे अशुद्ध या अपवित्र मान नैपरट्‍ कैक परमेश्‍वर महीह देखारख्‍ल
उहओर्से अप्‍न महीह बलापठैटीकी बिना हिच्‍किचैल मै आगैनु। आब कही महीह काजे बलैलही”
कर्नेलियस कल “चार दिन आघक बात हो। मै तीन बजेओर घरम प्रार्थना करटनहुँ। एकचोट्‌टे चह्‍कार उज्‍जर झुल्‍वा घालल् मनैया म्‍वार आघ ठह्र्‍याक कल
‘कर्नेलियस परमेश्‍वर टुँहार प्रार्थना सुनरख्‍ल ओ गरीबन टुँहार देहेल दान सम्‍झलबाट
आब योप्‍पा सहरम आइल पत्रुस कैजिना सिमोनह बलापठाओ। ऊ समुद्रक किनारम घर रहल छालक काम करुइया सिमोनक घर बैठलबाट।’
उहओर्से मै तुरुन्‍त अप्‍नह बलाए पठैनु। अप्‍न आदेली मज हुइल्। परमेश्‍वर अप्‍नह आज्ञा कर्लक बात सुनक लाग हम्र सबजन प्रभुक सामुन्‍ने जम्‍मा होरली।”
तब पत्रुस ब्‍वाल भिर्ल “परमेश्‍वर सब मनैन बराबर व्‍यवहार कर्ठ कना बात मै एकदम स्‍पष्‍ट रूपले बुझ्‍टीबाटुँ। व्‍य 
परमेश्‍वरह आदर कर्टी ठीक काम कर्ना जौन जातिक मनै हुइलसे फे उहाँ स्‍वीकार कर्ठ
इस्राएलीन्‍हकठे परमेश्‍वरक पठाइल खुशीक खबरक सन्‍देश यिह हो कि येशू ख्रीष्‍टक करल कामले परमेश्‍वर ओ मनैन्‍हक बीचम मेलमिलाप होरहल। येशू जो सबजन्‍हक प्रभु हुइट
यूहन्‍ना बप्‍तिस्‍मा लेहपर्ना बात प्रचार करल समयठेसे यिहँर गालील क्षेत्रसे सुरु होक सारा यहूदिया क्षेत्रम घटल घटनक बारेम अप्‍नहुँक्र जन्‍लबाटी
परमेश्‍वर नासरतक येशूह पवित्र आत्‍मा ओ शक्तिले नियुक्त कर्ल। परमेश्‍वर उहाँकसँग रलकओर्से उहाँ असल काम कर्टी ओ शैतानक बन्‍धनम परल मनैन चोखैटि सक्‍कुओर गैल
“यहूदिया क्षेत्र ओ यरूशलेम सहरम उहाँक करल सब कामक साक्षी हम्र बाटी। यहूदीहुँक्र उहाँह क्रूसम टङ्‌गाक मुवैलह
तर तीसर दिनम परमेश्‍वर उहाँह मुवलमसे जियाक खुल्‍लमखुल्‍ला रूपले मनैन्‍हक आघ प्रकट कैदेल
सबजहन त नाहीँ तर परमेश्‍वर हमन साक्षीक रूपम रोज्‍ल ओ उहाँ मुवलमसे फेदोस्र जिल त हम्र उहाँकसँग खानपिन कर्ली
येशू हमन आज्ञा देरख्‍ल कि परमेश्‍वर येशूह जिटीरहल ओ मुवल मनैन्‍हक न्याय करक लाग नियुक्त कैरख्‍ल कना खुशीक खबर प्रचार करो ओ साक्षी देओ
अगमवक्ताहुँक्र फे उहाँक बारेम साक्षी देरख्‍ल। उहाँकम विश्‍वास करुइया सबजन उहाँक नाउँक शक्तिले पापक क्षमा पैहीँ कैक हुँक्र पैल्‍हहेँ जनादेरख्‍ल।”
पत्रुस ब्‍वालबेर वचन सुनुइया सबजन्‍हकम पवित्र आत्‍मा अइलन
परमेश्‍वर पवित्र आत्‍मक वरदान गैरयहूदीन फे देलक देख्‍क पत्रुसकसँग अइलक् विश्‍वासी यहूदीहुँक्र छक्‍क पर्ल
काकरकि हुँक्र नैजानल भाषा ब्‍वालटलह ओ परमेश्‍वरक प्रशंसा करटलह
पत्रुस कल
“आब हिँकन पानीक बप्‍तिस्‍मा लेनासे के र्‍वाक सेकी काकरकि हिँक्र फे हम्र पाइल्‌अस पवित्र आत्‍मा पारख्‍ल।”
उहओर्से पत्रुस हुँकन येशू ख्रीष्‍टक नाउँम बप्‍तिस्‍मा लेना आज्ञा देल। तबदोस्र हुँक्र पत्रुसह टनिक दिनसम हुँकन्‍हक्‍केसँग रहक लाग बिन्‍ती कर्ल
गैरयहूदीहुँक्र फे परमेश्‍वरक वचनम विश्‍वास करल बात प्रेरितहुँक्र ओ सारा यहूदिया क्षेत्रम रहल विश्‍वासीहुँक्र सुन्‍ल
तर जब पत्रुस यरूशलेमम पुग्‍ल तब यहूदी विश्‍वासीहुँक्र  यहूदी विश्‍वासीहुँक्र ग्रीक भाषक स्रोतमसे शाब्‍दिक अनुवाद कर्लसे यी ठाउँम “खतना करल मनै” हुइठा। तर याकर मतलब कि त क हुँक्र ख्रीष्‍टियन हुइल् यहूदीहुँक्र हुइट कि त ख हुँक्र यहूदी ख्रीष्‍टियनमध्‍येक कुछ मनै हुइट जे एकदम कट्‌टर हिसाबले व्‍यवस्‍था ओ यहूदी रीतिभाँति मन्‍ठ। यी समयम यहूदी ख्रीष्‍टियनहुँक्र यहूदी धर्मक रीतिभाँति कट्‌टर हिसाबले मानँट्‍। यहूदी रीतिभाँति अनुसार एकठो यहूदी मनैया गैरयहूदीहुँकनसे सँग खाना नैखाइट्‍। गैरयहूदी मनैयह यहूदी हुइक लाग खतना करपरन। हुँकहीन दोष लगैल
“अप्‍न गैरयहूदीन्‍हक घरम जाक हुँकन्‍हकसँग काजे खानपिन कर्ली”
तबदोस्र पत्रुस सब घटना जस्‍तक तस्‍त हुँकन सुनाइ लग्‍ल
“मै योप्‍पा सहरम प्रार्थना कर्टीरनहुँ। मै ध्‍यानमग्‍न हुइल् ब्‍याला परमेश्‍वरसे एकठो दर्शन देख्‍नु। मै एकठो बरानक तन्‍नाअसक चिज चर्‍यौ खुट्‍लम पकर्क स्‍वर्गमसे झराजाइट्‍ देख्‍नु। उ चिज म्‍वारठे आइल
जब मै निहार्क हेर्नु तब उ तन्‍नम सब जातिक जनावर देख्‍नु। उहिँम घरपालुवा जनावर जङ्‌गली जनावर घस्रना जनावर ओ चिरैँचुरुङ्‌गन रलह
तबदोस्र मै असिन आवाज सुन्‍नु ‘पत्रुस उठो ओ मार्क खाओ।’
“मै कनु ‘नाही प्रभु मै अशुद्ध या अपवित्र चिज कबु फे नैखैलहुँ।’
“तर स्‍वर्गसे फेदोस्र आवाज आइल ‘परमेश्‍वरक शुद्ध पारल चिजह टुँ अशुद्ध जिन कहो।’
तीनचो अस्‍तह हुइल्। तबदोस्र सब चिज तन्‍नासैँट स्‍वर्गम उठागैल्
“उहब्‍याला कैसरियासे महीह बलाए पठागैल् तीनठो मनै मै रहल घरम आपुग्‍ल
नैहिच्‍किचाक हुँकन्‍हकसँग जाओ कैक पवित्र आत्‍मा महीह कल। हिँक्र छ जन यहूदी विश्‍वासीहुँक्र फे म्‍वारसँग रलह ओ हम्र एकठो मनैयक घर गैली
उ मनैया आपन घरम एकठो स्‍वर्गदूत देखपर्लक बात हमन सुनैल। स्‍वर्गदूत हुँकहीन कल ‘योप्‍पा सहरम रहल पत्रुस कैजिना सिमोनह बलाए मनैन पठाओ
पत्रुस आक टुँ ओ टुँहार सलघरक मनै कसिक मुक्ति पैना कैक वचन टुँहीन सुनैहीँ।’
“जब मै ब्‍वाल लग्‍नु तब सुरुम हमारम आइलअस हुँकन्‍हकम फे पवित्र आत्‍मा अइलन
तबदोस्र मै प्रभुक कहल वचन सम्‍झनु ‘यूहन्‍ना पानीक बप्‍तिस्‍मा देल तर टुह्र पवित्र आत्‍मक बप्‍तिस्‍मा पैबो।’ प्रे 
हम्र प्रभु येशू ख्रीष्‍टम विश्‍वास कर्ली ओ जौन वरदान पैली परमेश्‍वर उह वरदान गैरयहूदीहुँकन देल। परमेश्‍वर अपन्‍हे हुँकन वरदान देडर्ठ कलसे उहाँह रोकुइया मै के हुइटुँ”
यी बात सुन्‍क यहूदी विश्‍वासीहुँक्र पत्रुसह दोष लगाइ छोर्ल ओ “परमेश्‍वर गैरयहूदीन फे आपनआपन पापी मन परिवर्तन कैक परमेश्‍वरकठे घुम्‍ना ओ अनन्‍त जीवन पैना निगाहा देरख्‍ल” कैक परमेश्‍वरक महिमा कर्ल
स्‍तिफनसक हत्‍या हुइलन त विश्‍वासीहुँक्र सतावट हुइलक कारण यरूशलेमसे तितरबितर हुइल। कुईकुई फोनिके क्षेत्रम कुईकुई साइप्रस टापुम ओ कुईकुई सिरिया क्षेत्रक एन्‍टिओखिया सहरसम पुग्‍ल ओ हुँक्र सुरुम यहूदीन केल वचन प्रचार कर्ल। प्रे 
तर पाछ साइप्रस टापु ओ कुरेनी सहरसे एन्‍टिओखियम आइल चेलावँ ग्रीक जातिक मनैन फे खुशीक खबर प्रचार करलग्‍ल
हुँकन्‍हकठे प्रभुक शक्ति रलहन ओ विश्‍वास करुइयन धेर जन प्रभुकओर घुम्‍ल
यी खबर यरूशलेमक मण्‍डलीम पुगल त मण्‍डलीक अगुवाहुँक्र बारनाबासह एन्‍टिओखियम पठैल
जब ऊ एन्‍टिओखियम पुग्‍ल तब परमेश्‍वर हुँकन कृपा करल देख्‍क ऊ खुशी हुइल ओ हुँकन सारा हृदयले प्रभुकम भरोसा कर्लरहहो कैक उत्‍साह देल
बारनाबास असल पवित्र आत्‍मले भरल ओ विश्‍वासम बलगर व्‍यक्ति रलह। हुँकहार कारण धेर मनै प्रभुकम विश्‍वास कर्ल
तबदोस्र बारनाबास शाऊलह ख्‍वाज टार्सस सहरम गैल
शाऊलह भेँटैल त ऊ हुँकहीन एन्‍टिओखियम अन्‍ल। हुँक्र दुनु जन प्रभुकम विश्‍वास करुइयन्‍हकसँग वर्ष दिनसम सङ्‌गति कर्टी धेर जहन सिखैल। येशूक चेलावँ एन्‍टिओखियम सबसे पैल्‍ह ख्रीष्‍टियन कैगिलह
उह समयम कुछ अगमवक्ताओँ यरूशलेमसे एन्‍टिओखियम अइल
हुँक्रमध्‍येम अगाबस नाउँ रहल एकठो अगमवक्ता रलह। ऊ मण्‍डलीम उठ्‌ल ओ सारा संसारम  सारा संसारम बाइबलक धेर अनुवादम यी ठाउँम “सारा संसारम” लिखल बा। धेरजसिन बाइबल विद्वानहुँक्र यहीह रोमी साम्राज्‍य हो कैक विचार कर्ठ ओ और जनजुन यहीह इस्राएल देश हो कैक विचार कर्ठ। क्‍लौडियसक शासनकालम रोमी साम्राज्‍यम कयौचो अनिकाल पर्लहा। जे होस एन्‍टिओखियक विश्‍वासीहुँक्र यहूदियम रना विश्‍वासीन्‍हक लाग भेटी उठाइल बातले का देखैठा कलसे एन्‍टिओखियम यी फे रोमी साम्राज्‍यक एक भाग रह अनिकाल नैपरल। उहओर्से अगाबसक अगमवाणी इस्राएल देशम लक्ष्‍यित रह जसिन देखपर्ठा। भारी अनिकाल परी कैक पवित्र आत्‍माद्वारा अगमवाणी बोल्‍ल। पाछ रोमी शासक क्‍लौडियसक शासनकालम उ अगमवाणी पूरा हुइल्। प्रे 
हुँकहार अगमवाणी सुन्‍क एन्‍टिओखियक विश्‍वासीहुँक्र आपनआपन औकात अनुसार यहूदिया क्षेत्रम रना विश्‍वासीन्‍हक लाग भेटी उठैना विचार कर्ल
हुँक्र असिक उठाइल पैँसा बारनाबास ओ शाऊलक हाँठ यरूशलेमक मण्‍डलीक एल्‍डरन्‍हक लाग पठादेल
उ समयम राजा हेरोद मण्‍डलीक कुछ सदस्‍यन पकर्क अत्‍याचार कर भिर्ल
ऊ यूहन्‍नक दादु याकूबह तरवालले मुवाइ पठैल
जब ऊ यी कामले यहूदीहुँकन खुशी हुइल् देख्‍ल तब ऊ पत्रुसह फे पक्र पठैल। उ ब्‍याला खमिर नैमिलाइल रोटी खैना टिहारक समय रह।
तबदोस्र ऊ पत्रुसह जेलम डार्क सोह्र जन सिपाहीन चारचारजन्‍हक समूह बनाक पत्रुसक गार्ड बैस लगैल। मुक्तिदिवस टिहार ओरैलसे पत्रुसह सार्वजनिक कर्ना हेरोदक विचार रलहन। प्रस 
पत्रुस झ्‍यालखानम रहल्‌म मण्‍डलीक मनै हुँकहार लाग परमेश्‍वरसे जोड्‍दार प्रार्थना कर्टिरलह
हेरोद हुँकहीन सार्वजनिक करैना दिनिक आघक रात पत्रुस दुइठो सिक्रीले बान्‍ह्‍गैल् ओ दुइ जन सिपाहीन्‍हक बीचम सुतल रलह। ओ और सिपाहीहुँक्र फे ड्‌वारीम लग्‍लरलह
तब एकचोट्‌टे प्रभुक एकठो स्‍वर्गदूत देखपर्ल ओ झ्‍यालखानम ज्‍योति चम्‍कल्। स्‍वर्गदूत पत्रुसह हिलैटी “हाली उठो” कैक उठैल। तब हुँकहार हाँठम बान्‍धल सिक्री फुसुक्‍गैलन
स्‍वर्गदूत कल “लुगा लगाओ ओ चप्‍पल घालो।” पत्रुस ओसहेँक कर्ल। स्‍वर्गदूत कल “पिछौरी ओहर्क म्‍वार पाछपाछ आओ।”
पत्रुस स्‍वर्गदूतक पाछपाछ झ्‍यालखानमसे बाहर अइल। तर स्‍वर्गदूतक करल यी काम हुँकहीन पक्‍का हो जसिन नैलग्‍लरलहन। हुँकहीन त दर्शन द्‍याखअस केल लागटलहन
पत्रुस ओ स्‍वर्गदूत पैल्‍ह ओ द्वासर गार्ड टोलीन नाहाङ्‍क सहरम जैना लुहाकिक गेटठे अइल। उ गेट अपन्‍हे खुलल् ओ हुँक्र बाहर गैल। हुँक्र एकठो गल्‍लीम सँगसँग नेङ्‍टीनेङ्‍टी स्‍वर्गदूत पत्रुसह छोर्क चलगैल
जब पत्रुसक होस खुल्‍लन तब ऊ कल “आब मै जाट्‌टीसे थाहाँ पैनु कि परमप्रभु आपन स्‍वर्गदूत पठाक हेरोद राजा ओ यहूदी अगुवाहुँक्र कर चाहल सब हानीमसे महीह छुट्‌कारा देल।”
यी बात थाहाँ पैल त ऊ मरियमक घरम गैल। मरियम मर्कूस नाउँले बलाजैना यूहन्‍नक डाई रलही। उहाँ धेर जन जम्‍मा होक प्रार्थना करटलह
पत्रुस गेट ढकढक्‍यैल त रोदा नाउँ रहल एकठो कमारी गेट उभ्‍क आइल
जब ऊ पत्रुसक बोली चिन्‍हल तब ऊ खुशी होक गेट बिना उभ्‍कल दौरटी भित्तर गैल् ओ कहल “पत्रुस गेटम बाट।”
तर हुँक्र ओहीह कल “टैँ बौराइट्‍या कि का री” तर ऊ आपन कहल बात जाट्‌टीसे हो कैक कटीरहल। तब हुँक्र कल “पत्रुसह हेरविचार कर्ना स्‍वर्गदूत हुहीँ।”
पत्रुसजुन गेट ढकढक्‍यैटी रल। पाछ हुँक्र गेट उभ्‍कल त हुँकहीन देख्‍क हुँक्र छक्‍क पर्ल
पत्रुस हुँकन हाँठक इशाराले चूप लगैल ओ प्रभु हुँकहीन जेलमसे कसिक छुट्‌कारा देल कना बात हुँकन कल। ऊ “यी बात याकूब ओ और विश्‍वासीन फे जनादेहो” कैक कल। तबदोस्र ऊ और ठाउँम चलगैल
बिहान हुइल् त पत्रुसह का हुइलन कैक सिपाहीन्‍हक बीचम भारी हलचल हुइलन
हेरोद राजा हुँकहीन खोज्‍ना आदेश देल तर हुँक्र कहोँ फे नैभेटैल। हेरोद सिपाहीन सोधपुछ कर्ल ओ हुँकन मृत्‍युदण्‍ड देल
तबदोस्र हेरोद यहूदियासे कैसरिया गैल ओ उहँ रल
उ समयम हेरोद राजा टुरोस ओ सीदोन सहरक मनैनसे धेर रिसारलह। उहओर्से उ दुइ सहरक नेताहुँक्र मिल्‍ल ओ बलस्‍तस कना हेरोदक निजी कर्मचारीह मनाक हेरोदसे मेलमिलापक बिन्‍ती कर्ल काकरकि उ दुइ सहरक मनै हेरोदक देशसे अनाजपानी झिकाइँट्‍
नेताहुँकनसे भेटघाट कर्ना कैक त्‍वाकल दिन हेरोद आपन विशेष लुगा लगाक राजगद्दीम बैस्‍ल ओ हुँकन्‍हक आघ भाषण कर्ल
मनै कर्रसे हुँकहार प्रशंसा करलग्‍ल “यी मनैन्‍हक बोली नैहो तर दिउँतक हो”
तबहेँ परमप्रभुक पठाइल एकठो स्‍वर्गदूत हुँकहीन कर्रा बेराम बनादेल काकरकि ऊ परमेश्‍वरह महिमा नैदेल। पाछ ऊ स्‍याउँस्‍याउँ कीरा पर्क मुल
तर परमेश्‍वरक वचन फैलटीगैल ओ विश्‍वासीन्‍हक संख्‍या धेर बहर्टीगैल्
जब बारनाबास ओ शाऊल यरूशलेमम आर्थिक सहायता पुगाक सेक्‍ल तब हुँक्र मर्कूस कैजिना यूहन्‍नह लेक एन्‍टिओखिया सहरम गैल
एन्‍टिओखियम रहल मण्‍डलीम अगमवक्ताहुँक्र ओ परमेश्‍वरक वचन सिखुइयन रलह। हुँक्र बारनाबास कालु कैजिना शिमियोन कुरेनी सहरक लुकियस शासक हेरोदकसँग हुर्कलक मनेन ओ शाऊल रलह
एक दिन हुँक्र ब्रत रह्‍क परमप्रभुक आराधना कर्टिरहल समयम पवित्र आत्‍मा हुँकन कलन “मै बारनाबास ओ शाऊलह जौन कामक लाग बलारख्‍नु उह कामक लाग हुँकन नियुक्त करो।”
तब हुँक्र आकुर ब्रत रल ओ प्रार्थना कर्ल। तब हुँकन्‍हकम हाँठ ढैक हुँकन परमप्रभुक बलाइल काम करक लाग पठैल
पवित्र आत्‍माद्वारा पठागैल त बारनाबास ओ शाऊल सिलुकिया सहरम गैल ओ उहाँसे जहाजम चिहुर्क साइप्रस टापुम गैल
हुँक्र उ टापुक सलामिस सहरम पुग्‍ल त यहूदीन्‍हक सभाघरम जाक परमेश्‍वरक वचन प्रचार कर्ल। हुँकन सहायता करक लाग मर्कूस कैजिना यूहन्‍ना फे हुँकन्‍हकसँग गैरलह
हुँक्र सारा टापुम यात्रा कर्टी पाफोस सहरम आपुग्‍ल। हुँक्र उहाँ बारयेशू नाउँ रहल एकठो यहूदी जातक झूटा अगमवक्तह भेँटैल। ऊ एकठो जादूगर फे रह
उ जादूगर साइप्रस टापुक शासक सर्गियस पौलुसक सङ्‌घारी रह। उ शासक बुद्धिमान् व्‍यक्ति रलह। हुँकहीन परमेश्‍वरक वचन सुन्‍नास लग्‍लन त ऊ बारनाबास ओ शाऊलह बलापठैल
तर उ जादूगर ज्‍याकर नाउँ ग्रीक भाषम एलुमास रलहस बारनाबास ओ शाऊलक विरोध करल। उ शासकह येशूम विश्‍वास कर नैदेहक लाग घरीघरी र्‍वाक ख्‍वाजल
तबदोस्र शाऊल ज्‍याकर और नाउँ पावल रलहन पवित्र आत्‍मले भरपूर होक एलुमासह एकटक लगाक हेर्ल ओ कल
“टैँ शैतानक सन्‍तान सब असल चिजिक शत्रु सारा छलकपट ओ दुष्‍ट चालले भरल बाट्‍या। का टैँ परमप्रभुक स्‍वाझ डगर बङ्‌ग्‍याइ नैछोर्ब्‍या
आब हेर् परमप्रभुक दण्‍ड ट्‌वारम पररहल। टैँ कुछ समयसम आन्‍धर होजैब्‍या ओ घामक अजरार फे नैदेख्‍नेहुइट्‍या।”
तबहेँ वाकर आँखिम कर्‍या बद्री आइअस हुइलस ओ ऊ जातसे आन्‍धर होगैल्। कुई वाकर हाँठ पकर्क डोर्‍यादि कैक ऊ यिहँरउहँर सहारा ख्‍वाज लागल
यी सब घटना देख्‍क उ शासक प्रभु येशूम विश्‍वास कर्ल काकरकि प्रभुक बारेम हुँकहीन सिखाइल शिक्षा सुन्‍क ऊ छक्‍क पररलह
पावल ओ हुँकहार सङ्‌घरेन पाफोस सहरसे पानीजहाजम चिहुर्क पामफिलिया क्षेत्रक पर्गा सहरम पुग्‍ल। मर्कूस कैजिना यूहन्‍नाजुन हुँकनसे अल्‍गाक यरूशलेम घुम्‍ल
तर हुँक्र पर्गासे पिसिदिया क्षेत्रक एन्‍टिओखिया सहरम गैल ओ बिसैना दिनम सभाघरम जाक बैस्‍ल
मोशक व्‍यवस्‍था ओ अगमवक्तन्‍हक लिखल किताब पहर्ल त पाछ सभाघरक अगुवाहुँक्र पावल ओ बारनाबासकठे असिन बात कह पठैल “हेरो भैयौ टुन्‍हकठे मनैन उत्‍साह देना वचन बा कलसे कहो।”
यी सुन्‍क पावल उठ्‌ल ओ हाँठले इशारा कर्टी कल “इस्राएलीहुँक्र ओ परमेश्‍वरक डर मनुइयन और सब मनै म्‍वार बात सुनी
हम्र इस्राएली जातिन्‍हक परमेश्‍वर हमार पुर्खन रोज्‍ल ओ हुँक्र मिश्रदेशम रहल समयम हुँकन महान जाति बनैल। परमेश्‍वर आपन शक्ति देखाक हुँकन उ देशमसे निक्राक अन्‍ल। प्रस  
हुँक्र लगभग चालीस वर्षसम उजार ठाउँम रहबेर परमेश्‍वर हुँकन्‍हक व्‍यवहार सहल। गन्‍ती  व्‍य 
उहाँ कनान देशम रहल सातठो जातिन नाश कैक हुँकन्‍हक देश इस्राएलीहुँकन अधिकार करक लाग देल। व्‍य  यहो 
यी सब हुइट्‍सम लगभग चार सय पचास वर्ष लागल
“तबदोस्र परमेश्‍वर हुँकन शासन करक लाग न्यायकर्ता नियुक्त कर्ल। हुँक्र एक पाछ और कर्टी अगमवक्ता शमूएलक पालासम काम कर्ल। न्याय   शमू 
तबदोस्र हमार पुर्खाओँ परमेश्‍वरसे राजा मङ्‍ल। परमेश्‍वर बेन्‍यामीन कुलक कीश कना मनैयक छावा शाऊलह राजा बनादेल। ऊ चालीस वर्षसम राज्‍य कर्ल।  शमू  
परमेश्‍वर हुँकहीन राजा पदमसे हटाक दाऊदह राजा बनैल। उहाँ दाऊदक बारेम असिक कैरख्‍ल ‘मै यिशैक छावा दाऊदह आपन ख्‍वाजलअस भेटारख्‍नु। ऊ म्‍वार इच्‍छा अनुसार सब काम करुइयाबाट।’  शमू   भज 
“परमेश्‍वर इस्राएलीन आपन प्रतिज्ञा करल अनुसार उह दाऊद राजक कुलमसे मुक्ति देहुइया येशूह पठैल
येशू अइनासे आघ यूहन्‍ना सब इस्राएलीहुँकन मनै आपन पापी मन परिवर्तन कर्लक प्रमाणक रूपम बप्‍तिस्‍मा लेहपर्ना वचन प्रचार कर्ल। मर्क  लूक 
यूहन्‍ना आपन सेवक अन्‍त्‍यओर कल ‘का टुह्र महीह मुक्ति देहुइया समझरख्‍लो मै ऊ नैहुइटुँ। तर महीसे पाछ एक जन अइटीबाट। मै त उहाँक गैलगुज्रल कमारा हुइना लायक फे नैहुइटुँ।’ मत्ती  मर्क  लूक  यूह 
“हेरो भैयौ हम्र चाहा अब्राहामक सन्‍तान रही चाहा परमेश्‍वरक डर मन्‍ना गैरयहूदी मनै रही मुक्तिक यी सन्‍देश परमेश्‍वर हम्र सबजन्‍हक लाग पठादेरख्‍ल
यरूशलेमम मनै ओ हुँकन्‍हक शासकहुँक्र हरेक बिसैना दिन अगमवक्तन्‍हक लिखल बात पहर्क फे येशूह मुक्ति देहुइया हुइट कैक नैचिह्‍न्‍ल। बेनसे हुँक्र उहाँह मृत्‍युदण्‍ड देक उहाँक बारेम अगमवक्तन्‍हक लिखल वचन पूरा कर्ल
हुँकन्‍हकठे उहाँह मृत्‍युदण्‍ड देना कुछु कारण नैरलहन तर फे हुँक्र उहाँह मुवैहीपर्ठा कैक शासक पिलातससे बिन्‍ती कर्ल। मत्ती  मर्क  लूक  यूह 
असिक हुँक्र उहाँक बारेम लिखल अगमवाणी अनुसार सब काम कर्ल। उहाँ मुल त हुँक्र उहाँह क्रूसमसे उतार्क गर्‍यम ढर्ल। मत्ती  मर्क  लूक  यूह 
तर परमेश्‍वर उहाँह मुवलमसे फेदोस्र जियादेल
गालील क्षेत्रसे उहाँकसँग यरूशलेमम आइल मनैन्‍हकठे उहाँ धेर दिनसम देखपर्टीरल। आजकाल हुँक्र इस्राएलीन्‍हक लाग यी बातक साक्षी हुइट। प्रे 
“आब हम्र खुशीक खबर टुन्‍हकठे प्रचार कर्टिबाटी। परमेश्‍वर हमार पुर्खनसे करल प्रतिज्ञा
हुँकन्‍हक सन्‍तानन्‍हक लाग पूरा कैदेरख्‍ल। उहाँ येशूह मुवलमसे जियाक उ प्रतिज्ञा पूरा कर्लह। याकर बारेम भजनसंग्रहक द्वासर भजनम असिक लिखल बा भज 
‘टुँ म्‍वार छावा हुइटो
आज मै टुँहार बाबा हुइनु।’  यिहाँ उल्‍लेख हुइल पद भजनसंग्रह  मसे लेगैल् हो। यी भजनम दाऊद परमेश्‍वर आपन छावा येशूसे बट्‌वाइबेरिक अवस्‍थह झल्‍कारख्‍ल। वास्‍तवम परमेश्‍वर सड्‌डभर येशूक बाबा पलबाट तर यी पद उहाँ जाट्‌टीसे येशूक बाबा हुइट कैक परमेश्‍वरक देखाइल बातह विशेष तरिकाले जोड देहटा। यी पदक सन्‍दर्भले संकेत करटा कि यिहाँ “आज” कलक उ समयह जनैठा जौन समयम परमेश्‍वर येशूह मुवलमसे फेदोस्र जियादेल। यी काम कैक परमेश्‍वर मनैन्‍हक सामु येशू जाट्‌टीसे आपन छावा रलक बात प्रमाणित कर्ल
उहाँ ख्रीष्‍टह फेदोस्र कबु फे नैमुना हिसाबले जियैना बारेमजुन असिक कैरख्‍ल
‘दाऊदह प्रतिज्ञा कैगिल् पवित्र
ओ पक्‍का आशिष मै टुँहन देहम।’ यशै 
भजनसंग्रह किताबक और ठाउँम असिक लिखल बा
‘अप्‍न आपन पवित्र जनक शरीरह कुह नैदेनेहुइटी।’ भज 
“याद करो दाऊद आपन पुस्‍तम परमेश्‍वरक इच्‍छा अनुसार काम कर्ल त मुल। ऊ आपन पुर्खन्‍हकसँग गारगैल ओ हुँकहार शरीर कुह्‍गैलन
तर जेहीह परमेश्‍वर मुवलमसे जियैल उहाँक शरीर नैकुह्‍लीन
“उहओर्से हेरो भैयौ येशूम विश्‍वास कर्लसे पाप क्षमा हुइठा कैक हम्र टुँहन कहटी
उहाँकम विश्‍वास कर्ना हरेक व्‍यक्ति सब पापमसे छुट्‌कारा पैठ ओ परमेश्‍वरक नजरम धर्मी ठह्राजैठ। यी बात मोशक व्‍यवस्‍था पालन कैक सम्‍भव नैरह
उहओर्से होसियार रही नै त अगमवक्तन्‍हक ब्‍वालल् वचन अप्‍नहुँकन्‍हकम परिआई। काकरकि हुँक्र कैरख्‍ल
‘हेरो टुह्र गिल्‍ला करुइयन
अचम्‍म मानो ओ मुजाओ  यी बात बाइबलक पुरान नियमक खण्‍डमसे हबकूक  लेगैल् हो अगमवक्ता इस्राएलीहुँकन चेताउनी देहट कि परमेश्‍वर विदेशी सेनन्‍हक आक्रमणद्वारा हुँकन दण्‍ड देहक लाग बाट। यिहाँ पावल यी पद येशूक बारेम खुशीक खबरम विश्‍वास नैकर्ना मनै पैना दण्‍डम लाग करट
काकरकि टुन्‍हक समयम मै
एकठो अस्‍सिन काम करक लाग बाटुँ
कि वाकर बारेम कुई टुँहन बयान कैदेलसे फे
टुह्र विश्‍वास करुइया नैहुइटो।’” हब 
पावल ओ बारनाबास सभाघरमसे जाइलग्‍ल त मनै और बिसैना दिन फेदोस्र आक यी बात हमन सुनैहो कैक हुँकनसे बिन्‍ती कर्ल
सभा ओराइल त यहूदीहुँक्र ओ यहूदी धर्म मन्‍ना गैरयहूदीहुँक्र पावल ओ बारनाबासक पाछ लग्‍ल। पावल ओ बारनाबास हुँकनसे बट्‍वैटी परमेश्‍वरक अनुग्रहम विश्‍वास कर्लरहपर्ना बातम जोड देटीरल
और बिसैना दिन लगभग सारा सहरक मनै परमेश्‍वरक वचन सुनक लाग उलट्‌क अइल
मनैन्‍हक भीड देख्‍क यहूदीहुँक्र बिह्रमुल ओ पावलक विरोध कर्टी अपमान कर्ल
तर पावल ओ बारनाबास साहस कैक कल “परमेश्‍वरक वचन सबसे पैल्‍ह टुँहनऽ सुनाइपर्ना रह तर टुह्र वचनह इन्‍कार कैदेलो। यी बातले टुह्र अनन्‍त जीवन पैनायोग्यक नैहुइटो कना बात देखपरल। उहओर्से आब हम्र गैरयहूदीन्‍हकठे जउइयाबाटी
काकरकि प्रभु हमन असिन आज्ञा देरख्‍ल
‘संसारक कोनोकोनोमक मनै
मुक्ति पैहीँ कैक मै गैरयहूदीहुँकन
अजरार देखाइक लाग टुँहन नियुक्त कैरख्‍नु।’” यशै  
गैरयहूदीहुँक्र यी बात सुन्‍क खुशी हुइल ओ परमेश्‍वरक वचनक प्रशंसा कर्ल। अनन्‍त जीवन पाइक लाग आघहेँ रोजगैलक मनै येशू ख्रीष्‍टम विश्‍वास कर्ल
परमेश्‍वरक वचन उ क्षेत्रम चारिओर फैलल्
तर यहूदीहुँक्र परमेश्‍वरक डर मन्‍ना उच्‍च वर्गक जन्‍नीमनैन ओ सहरक मुख्‍यमुख्‍य मनैन पावल ओ बारनाबासक विरोधम उक्‍सैल। हुँक्र पावल ओ बारनाबासह सँतैल ओ हुँकन आपन साँधसीमाना कटादेल
मत्ती  मर्क  लूक   तर पावल ओ बारनाबास आपन ग्‍वारक धूर हुँकन्‍हक विरोधम झराक आइकोनियन सहरम गैल।  यदि यहूदीहुँक्र गैरयहूदीन्‍हक गाउँम यात्रा कर्ल कलसे हुँक्र आपन झुल्‍वा ओ चप्‍पल मजासे झराइँट्‍। याकर अर्थ हुँक्र आपन ग्‍वारम गैरयहूदीन्‍हक जग्‍गमक धूर समेत लाग नैदेहठुइट कना रह। काकरकि हुँक्र गैरयहूदीहुँकन ओ हुँकन्‍हक जग्‍गा समेत अशुद्ध मानँट्‍। पावल ओ बारनाबास परमेश्‍वरक वचन इन्‍कार करल यहूदीन्‍हक सामुन्‍ने उह काम कर्ल। हुँक्र आब परमेश्‍वर हुँकन अशुद्ध मनहीँ ओ यदि हुँकन्‍हकम परमेश्‍वरक दण्‍ड परिअइलसे हुँक्र अपन्‍हे जिम्‍मेवार बाट कना बात देखाइक लाग उ काम कर्ल
तर विश्‍वासीहुँक्रजुन आनन्‍दले ओ पवित्र आत्‍मले भरिपूर्ण हुइल
एन्‍टिओखियम करलअस पावल ओ बारनाबास आइकोनियन सहरम फे यहूदीन्‍हक सभाघरम जाक असिन किसिमले बोल्‍ल कि उहाँ रहल धेर यहूदीहुँक्र ओ गैरयहूदीहुँक्र येशूम विश्‍वास कर्ल
तर विश्‍वास कर नैचहना यहूदीहुँक्रजुन और गैरयहूदीहुँकन सुर्‍याक विश्‍वासीन्‍हक विरोध कर लगैल
पावल ओ बारनाबास उ सहरम धेर दिनसम रल। हुँक्र प्रभुकम भरोसा कैक साहससे बोल्‍ल। प्रभु हुँकन अचम्‍मअचम्‍मक काम कर्ना शक्ति देलन। असिक उहाँक कृपक बारेम हुँकन्‍हक ब्‍वालल् वचन सत्‍य प्रमाणित हुइल्
तर सहरक मनैन्‍हक बीचम फूट हुइलन। कुई यहूदीन्‍हकओर लग्‍ल ओ कुई प्रेरितन्‍हकओर लग्‍ल
तबदोस्र कुछ गैरयहूदीहुँक्र ओ यहूदीहुँक्र आपन शासकहुँकनसे मिल्‍क पावल ओ बारनाबासह पत्‍थ्रले मार्क मुवादेना योजना कर्ल
तर हुँक्र उ योजना थाहाँ पैल त भाग्‍क लुकोनिया क्षेत्रक लुस्‍त्रा ओ डर्बी सहर ओ आसपासक इलाकम गैगिल
हुँक्र उ ठाउँम फे खुशीक खबर प्रचार कर्टीरल
लुस्‍त्रा सहरम ग्‍वारा चलाइ नैसेक्‍ना एकठो मनैया रह। ऊ जन्‍मटीक कूँज रलकओर्से कबु फे नैनेङ्‌ग्‍लरह
पावल प्रचार करबेर उ मनैया ध्‍यान देक सुनटह। पावल ओहीह एकटक लगाक हेर्ल ओ “मै चोखाजैम” कना वाकर विश्‍वास देख्‍ल
तब पावल बरा बोलीले कल “आपन ग्‍वारक भरम उठ” अत्रा कटीसाइट उ मनैया जुरुक्‍कसे उठल ओ न्याङ्‌गलागल
पावलक करल यी काम देख्‍क उहाँक मनै आपन लुकोनिया भाषम बरा बोलीले कहलग्‍ल “दिउँताओँ मनै होक हमारठे आरल।”
हुँक्र बारनाबासह जिउस दिउँता कल ओ पावल मुख्‍य प्रचारक रलकओर्से हुँकहीन हर्मेस दिउँता कल।  ग्रीकहुँकन्‍हक मुख्‍य दिउँता जिउस रलह। हुँक्र उ दिउँता मनैन्‍हक रक्षा कर्ठ कैक विश्‍वास करँट्‍। हर्मेसजुन जिउस दिउँतक छावा रलह ओ ऊ जिउस ओ और दिउँतन्‍हक तर्फसे ब्‍वालँट्‍
जिउस दिउँतक मन्‍दिर सहरक गेटसे बाहर लग्‍घ रह। उ मन्‍दिरक पूजारी नट्‌वन ओ फूलमाला लेक सहरक गेटम अइल काकरकि हुँक्र सबजन बलि चह्राक पावल ओ बारनाबासक पूजा कर चहल
यी बात थाहाँ पैटीकि प्रेरितहुँक्र बारनाबास ओ पावल आपनआपन झुल्‍वा चिँठ्‍ल  आपनआपन झुल्‍वा चिँठ्‍ल यहूदीहुँकन यदि कौनो मनैया परमेश्‍वरक अपमान करटा जसिन लग्‍लन कलसे उ अवस्‍थम आपनआपन झुल्‍वा चिँठ्‍क कर्रा विरोध जनैना हुँकन्‍हक चलन रलहन। ओ मनैन्‍हक भीडम दगुर्टी जाक बरा बोलीले कल
“नाहीँ टुह्र यी का करटो हम्र फे त टुन्‍हकअस दुःखसुख भोग्‍ना मनै हुइटी। हम्र टुँहन असिन बेकार काममसे घुमाक जीवित परमेश्‍वरकठे लैजाइक लाग खुशीक खबर प्रचार कर आरली। स्‍वर्ग पृथ्‍वी समुद्र ओ उहिँम रहल सब थोक बनुइया उह परमेश्‍वर हुइट। प्रस  भज 
हुइना त उहाँ अघट्‌टेक मनैन ज्‍या मन लग्‍लन उह धर्म मान देल
तर उहाँ असल ओ भलो काम कर्टीआइलबाट कना बातक प्रमाण देटीबाट। उदाहरणक लाग उहाँ आकाशमसे पानीक झरी पठादेठ ओ ठीक समयम बालीनाली फरादेठ। उहाँ टुन्‍हक लाग खैना चिज प्रशस्‍त जुटादेक टुन्‍हक मन आनन्‍दले भरदेठ।”
अत्रा कैक बारनाबास ओ पावल मुस्‍किलसे मनैन रोक्‍ल काकरकि हुँक्र बलि चह्राक पावल ओ बारनाबासक पूजा कर चाहल रलह
पाछ कुछ यहूदीहुँक्र एन्‍टिओखिया ओ आइकोनियनसे उहाँ अइल ओ भीडक मनैन सुर्‍याक पावलकम पत्‍थ्रा बर्साइ लगैल। हुँक्र पावल मुगैल्‌हुई कैक हुँकहीन सहरसे बाहर घँस्‍यैटी लैगिल
तर जब विश्‍वासीहुँक्र पावलक आञ्‍जरपाञ्‍जर जम्‍मा हुइल तब ऊ उठ्‍ल ओ सहरम घुम्‍क गैल
द्वासर दिन पावल बारनाबासक सँग डर्बी सहरम गैल
हुँक्र उ सहरम खुशीक खबर प्रचार कर्ल ओ धेर जन प्रभु येशूम विश्‍वास कर्ल। तबदोस्र हुँक्र उहाँसे लुस्‍त्रा लुस्‍त्रासे आइकोनियन आइकोनियनसे पिसिदिया क्षेत्रक एन्‍टिओखिया सहरम घुम्‍ल
हुँक्र हरेक सहरम विश्‍वासीन बलगर बनैल ओ येशूम विश्‍वास कर्लरहपर्ना बातक उत्‍साह देटी कल “हम्र परमेश्‍वरक राज्‍यम जाइक लाग धेर दुःखकष्‍ट सहपर्ठा।”
पावल ओ बारनाबास हरेक मण्‍डलीम एल्‍डरहुँकन नियुक्त कर्ल। हुँक्र ब्रत रह्‍क प्रार्थना कर्ल ओ आपन विश्‍वास करल प्रभु येशूक रेखदेखम हुँकन सुम्‍पदेल
तबदोस्र हुँक्र पिसिदिया क्षेत्र हुइटी पामफिलिया क्षेत्रम गैल
हुँक्र पर्गा सहरम परमेश्‍वरक वचन प्रचार कर्ल ओ पाछ अटालिया सहरम गैल
हुँक्र उहाँसे पानीजहाजम चिहुर्क सिरिया क्षेत्रक एन्‍टिओखिया सहरम घुम्‍ल। यिह सहरम विश्‍वासीहुँक्र पावल ओ बारनाबासह परमेश्‍वरक रेखदेखम सुम्‍पलहन ओ प्रचार कर्ना कामम पठैलहन। हुँक्र आपन काम पूरा कैक उह ठाउँम घुम्‍ल
हुँक्र एन्‍टिओखियम पुग्‍ल त मण्‍डलीक मनैन जम्‍मा करैल। हुँक्र परमेश्‍वर उहाँक वचन प्रचार कर्ना कामम हुँकन सहायता कर्लक ओ गैरयहूदी मनैन येशूम विश्‍वास कर्ना मौका देलक बात सुनैल
हुँक्र उ सहरम विश्‍वासीन्‍हकसँग धेर दिनसम रल
तब यहूदिया क्षेत्रसे कुछ मनै अइल ओ विश्‍वासीहुँकन असिक सिखाइलग्‍ल “यदि टुह्र मोशक व्‍यवस्‍थक रीत अनुसार खतना नैकर्ना हो कलसे टुह्र मुक्ति पाइ नैसेक्‍नेहुइटो।” लेवी 
यी बातम पावल ओ बारनाबासक हुँकनसे चर्काचर्की पर्लन। अन्‍तम उहाँक विश्‍वासीहुँक्र यी विषयम प्रेरितहुँकनसे ओ एल्‍डरहुँकनसे बात बट्‌वाक टुङ्‌गो लगाइक लाग पावल बारनाबास ओ कुछ और विश्‍वासीन यरूशलेमम पठैना निर्णय कर्ल
मण्‍डलीक सदस्‍यहुँक्र हुँकन उहाँसे बिदा देक पठैल। हुँक्र फोनिके ओ सामरिया क्षेत्र हुइटी जाइबेर ठाउँठाउँम रहल विश्‍वासीहुँकन गैरयहूदीहुँक्र फे प्रभु येशूम विश्‍वास कैरख्‍ल कना बात सुनैटी गैल। यी सुन्‍क उहाँक विश्‍वासीहुँक्र धेर आनन्‍दित हुइल
पावल ओ बारनाबास यरूशलेमम आपुग्‍ल त उहाँ रहल प्रेरितहुँक्र एल्‍डरहुँक्र लगायत मण्‍डलीक सारा सदस्‍यहुँक्र हुँकन स्‍वागत कर्ल। तब पावल ओ बारनाबास परमेश्‍वर हुँकन प्रयोग कैक करल सारा कामक बारेम उहाँ जम्‍मा हुइल् सबजहन सुनैल
तब फरिसी समूहसे कुछ विश्‍वासीहुँक्र ठह्रेइल ओ कल “गैरयहूदी विश्‍वासीहुँक्र फे खतना सहित मोशक व्‍यवस्‍था सब पालन करपर्ठा।”
यी विषयम सोचविचार करक लाग प्रेरितहुँक्र ओ एल्‍डरहुँक्र जम्‍मा हुइल
सभम धेर वादविवाद हुइलन। तब पत्रुस उठ्‌क हुँकन सम्‍बोधन कर्ल “हेरो भैयौ टुँहन थाहँ बा कि गैरयहूदीहुँक्र फे खुशीक खबर सुनहीँ ओ विश्‍वास कर सेकहीँ कैक परमेश्‍वर महीह टुन्‍हक्‍के बीचमसे धेर वर्ष आघ रोज्‍लह। प्रे 
मनैन्‍हक मनक विचार जन्‍ना परमेश्‍वर हमन देहलअस गैरयहूदीहुँकन फे पवित्र आत्‍मा देक हुँकन स्‍वीकार कर्ल कना बात हुँकन देखारख्‍ल। प्रे  
उहाँ यहूदी ओ गैरयहूदीन्‍हक बीचम कुछु भेदभाव नैकर्ल। गैरयहूदीहुँक्र विश्‍वास कर्ल ओ परमेश्‍वर हुँकन्‍हक मन शुद्ध पर्ल
धर्मकर्मक जुवा ना हमार पुर्खाओँ ब्‍वाक सेक्‍ल ना हम्र सेक्‍ली। उहओर्से यी जुवा गैरयहूदीहुँकन ब्‍वाक लगाक काजे परमेश्‍वरह रिस लगैना
हमार विश्‍वास का हो कलसे हम्र हुँकन्‍हकअस प्रभु येशूक अनुग्रहले मुक्ति पारख्‍ली।”
परमेश्‍वर बारनाबास ओ पावलह चिन्‍ह देखैना ओ अचम्‍मअचम्‍मक काम कर्ना शक्ति देलक बात हुँक्र बयान करबेर सारा सभक मनै चूपचाप होक सुन्‍ल
हुँक्र बोल्‍क सेक्‍ल त याकूब कल “हेरो भैयौ म्‍वार बात सुनो
परमेश्‍वर सुरुम अपन्‍हे दया कैक गैरयहूदीन फे रोज्‍ल ओ आपन मनै बनैल कना बातक बारेम सिमोन पत्रुस कैडर्ल
यी बातसे अगमवक्तन्‍हक लिखल वचन फे ठ्‌याक्‍क मिल्‍ठन। धर्मशास्‍त्रम असिक लिखल बा
आमो  ‘तबदोस्र मै घुम्‍क अइम
ओ दाऊदक ढलल् घरह फेदोस्र उठैम
मै बिग्रल भत्‍कल चिजह फेदोस्र बनाक
ओहीह पैल्‍हकअस बनैम  जब परमेश्‍वर “मै दाऊदक ढलल् घरह फेदोस्र बनैम” कल तब उहाँ सम्‍भवत यी बातह कहख्‍वाजल रलह येशूह मुवलमसे फेदोस्र जियैना ओ उहाँह आपन मनैन्‍हक यहूदी ओ गैरयहूदी समेत राजा बनैना
ताकि बाँकी रहल मनै
म्‍वार बलाइल गैरयहूदीहुँक्र समेत
सबजन परमप्रभुकठे अइहीँ
यी परमप्रभुक कहल बात हो
उहाँ यी बात अघट्‌टे जनादेरख्‍लह।’”
याकूब कह्‍टीगैल “उहओर्से परमेश्‍वरकठे आइल गैरयहूदीहुँकन धर्मकर्मक जुवा ब्‍वाक लगाक दुःख देना काम नैकरी कना म्‍वार विचार बा
बेनसे एकठो चिठी लिख्‍क हुँकन पठाई। चिठीम का लिखी कलसे ‘मूर्तिपूजा करल अशुद्ध चिज जिन खैहो व्‍यभिचार जिन करहो घ्‍याँचा डाब्‍क मुवाइल पशुक शिकार जिन खैहो ओ रगत जिन खैहो।’ प्रस  लेवी  
हुँक्र अत्रा मनहीँ कलसे होगैल् काकरकि मोशक व्‍यवस्‍था त पुस्‍तौँपुस्‍तासे हरेक शरहम रहल सभाघरम हरेक बिसैना दिन प्रचार कर्ना ओ पहर्ना काम हुइटी आइल बा।”  ग्रीक भाषक स्रोतम यी पद स्‍पष्‍ट नैहो। काजे गैरयहूदीहुँक्र उ चारठो नियम मानपर्ना कना सम्‍बन्‍धम सायद याकूब कारण देटीबाट। या ऊ यहूदीन्‍हक लाग हरेक बिसैना दिन सभाघरम मोशक व्‍यवस्‍था सिख्‍ना मौका धेर पलबाटन कटी आपन स्रोताहुँकन शान्‍त करैना कोसिस कर्टिबाट
तबदोस्र प्रेरितहुँक्र ओ एल्‍डरहुँक्र सारा मण्‍डलीक सदस्‍यहुँकनसे मिल्‍क दुइ जन अगुवन रोज्‍ना ओ हुँकन पावल ओ बारनाबासक सँग एन्‍टिओखिया सहरम पठैना निर्णय कर्ल। उ दुइ जन बारसाबास कैजिना यहूदा ओ सिलास रलह
हुँक्र उ चारजहन एकठो असिन चिठी देक पठैल
“हम्र यरूशलेमम रना प्रेरितहुँक्र ओ एल्‍डरहुँक्र यी चिठी टुह्र एन्‍टिओखिया सिरिया ओ किलिकियाम रना गैरयहूदी विश्‍वासीहुँकन लिखटी। सबजहन टुन्‍हक दादुभैयनसे अभिवादन बा
यिहाँसे गैल् कौनोकौनो मनै हुइल्‌नैहुइल् बात बट्‌वाक टुँहन दुःख देल कना बात हम्र सुन्‍ली। तर हुँक्र हमार पठाइल मनै नैहुइट
उहओर्से हम्र एकठो सभा बलैली ओ दुइ जन अगुवन रोज्‍क हुँकन प्रिय बारनाबास ओ पावलकसँग टुन्‍हकठे पठैना सहमतीम एकठो निर्णय कर्ली
हुँक्र हमार प्रभु येशू ख्रीष्‍टक लाग आपन प्राणसमेत खतराम पाररख्‍ल
हम्र हुँकन्‍हकसँग यहूदा ओ सिलासह टुन्‍हकठे पठाइटी। हमार लिखल बात हुँक्र आपन मुहले टुँहन सुनादेहीँ
टुह्र मानपर्ना आवश्‍यक बात बाहेक और टन्‍टा टुँहन नैलगैना पवित्र आत्‍मक ओ हमार इच्‍छा बा
टुह्र मानपर्ना बात का हो कलसे मूर्तिपूजा करल अशुद्ध चिज जिन खैहो रगत जिन खैहो घ्‍याँचा डाब्‍क मुवाइल पशुक शिकार जिन खैहो ओ व्‍यभिचार जिन करहो। टुह्र अत्रा बात मन्‍बो कलसे टुन्‍हक लाग एकदम मजा हुई। आबक लाग बिदा।”
यी चिठी लेक उ चार जन एन्‍टिओखिया गैल। हुँक्र उहाँ मण्‍डलीक सदस्‍यन बलाक यी चिठी देल
चिठी पह्रबेर हुँक्र धेर उत्‍साह पैल ओ खुशी हुइल
यहूदा ओ सिलास अपन्‍हे फे अगमवक्ताओँ रलह। हुँक्र विश्‍वासीन उत्‍साह देना वचन धेर बोल्‍क बलगर करैल
यहूदा ओ सिलास टनिक दिनसम उहाँ बैठ्‍ल ओ पाछ उहाँक विश्‍वासीहुँक्र हुँकन आशीर्वाद सहित बिदावारी देलन ओ यरूशलेमक मण्‍डलीम पठैलन
तर सिलास उहँ रना विचार कर्ल।
पावल ओ बारनाबासजुन एन्‍टिओखियम रल। हुँक्र और धेर जहनसे मिल्‍क प्रभु येशूक बारेम खुशीक खबर मनैन सिखैना ओ प्रचार कर्ना काम कर्ल
टनिक दिन पाछ पावल बारनाबासह कल “हम्र जौनजौन सहरम प्रभु येशूक बारेम खुशीक खबर मनैन प्रचार कर्लही उहउह सहरम जाक लौव विश्‍वासीन्‍हक हालखबर बुझी।”
बारनाबास मर्कूस कना यूहन्‍नह फे सँगसँग लैजाइ चहल
तर मर्कूसह सँगसँग लैजैना बात पावलह ठीक नैलग्‍लन काकरकि पैल्‍हक प्रचार यात्रम मर्कूस पामफिलिया क्षेत्रम हुँकनसे अल्‍गाक घुमरलह ओ पूरा यात्रम हुँकन्‍हक कामम साथ नैदेलरलह। प्रे 
यी बातम पावल ओ बारनाबासक बीचम चर्काचर्की परगैलन त हुँक्र अल्‍गागैल। तबदोस्र बारनाबास मर्कूसह लेल ओ पानीजहाजम चिहुर्क साइप्रस टापुम गैल
पावलजुन सिलासह रोज्‍ल। विश्‍वासीहुँक्र पावल ओ सिलासह परमेश्‍वरक रेखदेखम सुम्‍पल त हुँक्र उहाँसे नेङ्‌ग्‍ल
पावल सिरिया ओ किलिकिया क्षेत्र हुइटी विश्‍वासीन बलगर करैटी गैल
तबदोस्र पावल पैल्‍ह डर्बी सहरम दोस्र लुस्‍त्रा सहरम गैल। लुस्‍त्रम तिमोथी नाउँ रहल एकठो विश्‍वासी भैया रलह। हुँकहार डाई यहूदी जातिक विश्‍वासी रलही तर हुँकहार बाबाजुन ग्रीक जातिक रलह
लुस्‍त्रा ओ आइकोनियनम रहल विश्‍वासीहुँक्र तिमोथीह एक असल व्‍यक्ति मानँट्‍
पावल तिमोथीह आपनसँग प्रचार यात्रम लैजैना इच्‍छा कर्ल ओ हुँकहार खतना कैदेल। काकरकि हुँकहार बाबा ग्रीक जातिक रहल बात उ ठाउँम रना सब यहूदीहुँकन थाहाँ रलहन
तबदोस्र हुँक्र सहरसहरम जाक विश्‍वासीहुँकन यरूशलेमम प्रेरितहुँक्र ओ एल्‍डरहुँक्र मिल्‍क करल निर्णय पालन करहो कैक निर्देशन देल
असिक मण्‍डलीहुँक्र विश्‍वासम बलगर हुइटीगैल ओ विश्‍वास कर्ना मनै फे मण्‍डलीम हरेक दिन थपजैटीरल
तबदोस्र पवित्र आत्‍मा पावल सिलास ओ तिमोथीह एशिया क्षेत्रम वचन प्रचार कर रोक लगैलकओर्से हुँक्र फ्रिगिया ओ गलातिया क्षेत्रओर गैल
माइसिया क्षेत्रक सीमानम पुग्‍ल त हुँक्र बिथिनिया क्षेत्रम जैना विचार कर्ल। तर येशूक आत्‍मा हुँकन जाइ नैदेलन
उहओर्से हुँक्र माइसिया हुइटी समुद्रक किनारम रहल त्रोआस सहरम गैल
उह रात पावलक द्‌याखल दर्शनम माकेडोनिया क्षेत्रक एकठो मनैया ठह्र्‍याक पावलसे असिक बिन्‍ती करटह “माकेडोनिया आई ओ हमन सहायता करी।”
पावल उ दर्शन देख्‍ल त हम्र तुरुन्‍त माकेडोनिया जाइक लाग तयार हुइली काकरकि उ ठाउँम खुशीक खबर प्रचार करक लाग परमेश्‍वर हमन बलैटीबाट कना बातम हम्र निश्‍चित हुइली
हम्र त्रोआससे पानीजहाजम चिहुर्क स्‍वाझ उपार सामोथ्राके टापुम गैली ओ द्वासर दिन हम्र नियापोलिस सहरम पुग्‍ली
उहाँसे हम्र फिलिप्‍पी सहरम गैली। उ सहर माकेडोनिया क्षेत्रक एकठो मुख्‍य सहर रह ओ रोमी सरकारक अधीनम रह। हम्र उ सहरम टनिक दिन बैठ्‍ली
सहरसे बाहर लद्‍यक किनारम यहूदीहुँक्र प्रार्थना करक लाग जम्‍मा हुइठुँहीँ कैक हम्र अनुमान लगैली ओ हम्र बिसैना दिनम उ ठाउँम गैली। हम्र बैठ्‍ली ओ उहाँ जम्‍मा हुइल् जन्‍नीमनैनसे बात बट्‌वाइ लग्‍ली
हमार बात सुनुइयामध्‍येम लिडिया नाउँक एकठो जन्‍नीमनैया फे रलही। ऊ थिआटीरा सहरक रलही ओ फिलिप्‍पी सहरम आक बैजङ्‌ग्यार रङ् रहल महङ्‌ग लुगक व्‍यापार करँट्‍। ऊ परमेश्‍वरक आराधना करँट्‍। ऊ हमार बात सुन्‍टीगैली ओ प्रभु हुँकहार मन खोलदेलन ओ ऊ पावलक बट्‌वाइल बात स्‍वीकार कर्ली
ऊ ओ हुँकहार सलघरक मनै बप्‍तिस्‍मा लेल। तबदोस्र ऊ हमन बिन्‍ती कर्ली “यदि अप्‍नहुँक्र महीह प्रभुम पक्‍का विश्‍वासी सम्‍झठी कलसे हमार घर आक बैठी।” असिक ऊ हमन हुँकहार घर जाइक लाग कर लगैली
एक दिन हम्र प्रार्थना कर्ना ठाउँम जाइटलही। जैटीजैटी हम्र भूत्‍वा लागल एकठो कमारीह भेँटैली। ऊ उह भूत्‍वक शक्तिले मनैन्‍हक भाग्य बट्‌वादेह ओ आपन मालिकन्‍हक लाग धेर पैँसा कमादेह
ऊ पावल ओ हमार पाछपाछ आइलागल ओ चिच्‍च्‍याइ लागल “यी मनै सबसे उच्‍च परमेश्‍वरक सेवा कर्ठ। हिँक्र मुक्ति पैना बातक प्रचार कर्ठ।”
ऊ धेर दिनसम अस्‍तह कर्टिरहल। तब पावल दिक्‍क मन्‍ल ओ उ कमारीकओर घुम्‍क भूत्‍वह कल “येशू ख्रीष्‍टक नाउँम मै टोहीह आज्ञा देहटुँ वाकरमसे निकर।” अत्रा कटीसाइट्‍ उ भूत्‍वा निकर्क गैगिल्
उ कमारीकओर्से पैँसा कमैना वाकर मालिकन्‍हक आशा हेरागैलन। तब हुँक्र पावल ओ सिलासह पकर्ल ओ हुँकन घँस्‍यैटी सहरक मुख्‍य चोकम रहल न्याय कर्ना ठाउँम लैगिल
हुँक्र पावल ओ सिलासक विरोधम रोमी सरकारक हाकिमहुँकन्‍हकठे उजुर कर्ल “यी मनै यहूदी हुइट ओ हमार सारा सहरम गन्‍जागोल मच्‍चैठ
हम्र रोमी नागरिकहुँक्र पालन कर नैसेक्‍जैना रीतिभाँति हिँक्र सिखैठ।”
तब भीडक मनै मिल्‍क पावल ओ सिलासह आक्रमन कर्ल। हाकिमहुँक्र पावल ओ सिलासक झुल्‍वा चिँठचाँठ पार्क लट्‍ठीले पिट्‍ना आदेश देल
हुँक्र पावल ओ सिलासह लट्‍ठीले कर्रसे पिट्‍ल तबदोस्र झ्‍यालखानम थुन्देल। ओ झ्‍यालखानक हाकिमह हुँक्र भाग नैपैना गरी थुन्‍लरना आदेश देल
असिन आदेश पैलकओर्से उ हाकिम हुँकन झ्‍यालखानक भित्री क्‍वाठम लैगिल ओ हुँकन्‍हक ग्‍वारम ठिँगुरा लगादेल
लगभग आधा रातम पावल ओ सिलास प्रार्थना कर्टी परमेश्‍वरक भजन गाइटलह ओ और कैदीहुँक्रजुन सुनटलह
एकचोट्‌टे एकठो भारी भुइँचाल गैल् ओ झ्‍यालखानक जगओग हिलगैल्। तब तुरुन्‍त सब ड्वार अपन्‍हे उघरगैल् ओ सब कैदीन बान्‍धल सिक्री फे अपन्‍हे फुसुक्‍गैल्
झ्‍यालखानक हाकिम जग्‍ल ओ झ्‍यालखानक सब ड्‍वार उघ्रल देख्‍ल। हुँकहीन आब सब कैदी भाग्‍गैल्‌हुहीँ जसिन लग्‍लन उहओर्से ऊ आत्‍महत्‍या कर्ना विचारले आपन तरवाल झिँक्‍ल
यी देख्‍ल त पावल हुँकहीन बरा सोरले असिक कल “जिन करी काजे आत्‍महत्‍या करक लाग बाटी हम्र सबजन यिहँ पलबाटी।”
यी सुन्‍क हाकिम दिया मङ्‍ल ओ झट्‌ट भित्री क्‍वाठम गैल। ऊ डरले लगलगैटी पावल ओ सिलासक पाउ पर्ल
तबदोस्र ऊ पावल ओ सिलासह बाहर लैजाक कल “हजुर मुक्ति पाइक लाग महीह का करपरी”
हुँक्र कल “मुक्ति पाइक लाग प्रभु येशू ख्रीष्‍टम विश्‍वास करी। उहाँकम विश्‍वास कर्लसे अप्‍नहुँक्र सलघरक मनै मुक्ति पैबी।”
तब हुँक्र उ हाकिम ओ हुँकहार सलघरक मनैन प्रभुक बारेम खुशीक खबर सुनैल
उ हाकिम पावल ओ सिलासह लैजाक रातीऽ हुँकन्‍हक घाउ धोदेल। उ हाकिम ओ हुँकहार सलघरक मनै तबहेँ बप्‍तिस्‍मा लेडर्ल
उ हाकिम पावल ओ सिलासह आपन घर लैजाक खाना खवैल। परमेश्‍वरम विश्‍वास कर्लकओर्से उ हाकिम ओ हुँकहार सलघरक मनै आनन्‍दित हुइल
बिहान्‍क अजरार हुइल् त सहरक हाकिमहुँक्र सिपाहीहुँकन असिन आदेशसहित झ्‍यालखानक हाकिमकठे पठैल “दुनुजहन छोरदेओ।”
तब झ्‍यालखानक हाकिम पावलह कल “सहरक हाकिमहुँक्र अप्‍नह ओ सिलासह छोरदेहो कैरख्‍ल। आब मजासे जाई।”
तर पावल सिपाहीहुँकन कल “हम्र रोमी नागरिक रटीरटी फे हुँक्र हमन दोषी बिना ठह्रैल मनैन्‍हक आघ पिट्‍ल ओ झ्‍यालखानम फे थुन्‍देल। आबजुन्‍हुक हमन गुपचुपम जाइ कहट। हम्र काकर मन्‍बी हुँक्र अपन्‍हे आक हमन छुटाइपर्ठा।”
पावलक कहल बात सिपाहीहुँक्र हाकिमहुँकन सुनैल। हुँक्र पावल ओ सिलास त रोमी नागरिक हुइट कना सुन्‍क डरैल
हुँक्र आक पावल ओ सिलाससे माफ मङ्‍ल ओ हुँकन जेलमसे निक्राक “हमार सहरमसे चलजाई” कैक अनुरोध कर्ल
झ्‍यालखानमसे निक्रल त पावल ओ सिलास लिडियक घरम गैल। हुँक्र विश्‍वासीहुँकनसे भेटघाट कर्ल ओ हुँकन थप उत्‍साह देल। तबदोस्र हुँक्र उहाँसे गैल
पावल ओ सिलास दुनु जन अम्‍फिपोलिस ओ अपोल्‍लोनिया सहर हुइटी थेसलोनिका सहरम गैल। उहाँ यहूदीन्‍हक एकठो सभाघर रह
पावल आपन नियमित बानीअनुसार सभाघरम गैल ओ लगातार तीन शनिच्‍चर धर्मशास्‍त्रम लिखल बात लेक मनैनसे बहस कर्टीरल
ऊ धर्मशास्‍त्रम लिखल बातक अर्थ खोल्‍टी मुक्ति देहुइया ख्रीष्‍टह दुःख भ्‍वागपर्ना मुवपर्ना ओ मुवलमसे फेदोस्र जिएपर्ना रलहन कैक प्रमाणित कैदेल। ऊ कल “मै जौन येशूक बारेम बट्‌वाइटुँ उह व्‍यक्ति ख्रीष्‍ट हुइट।”
यी सुन्‍क कुछ यहूदीहुँक्र विश्‍वास कर्ल ओ पावल ओ सिलासकओर लग्‍ल। परमेश्‍वरक डर मन्‍ना ग्रीक जातिक धेर मनै ओ कुछ मुख्‍यमुख्‍य महिलाहुँक्र फे हुँकन्‍हकओर लग्‍ल
तर और यहूदीहुँक्र बिह्रमुल ओ बजारम दादागिरी करुइयन जम्‍मा कैक सहरम तहल्‍का मच्‍चाइ लगैल। हुँक्र हुँकन पक्रक लाग यासोन नाउँ रहल मनैयक घरम हमला कर्ल। हुँकन भेँटैलसे घँस्‍यैटी जनतन्‍हक सामुन्‍नेम लैजैना हुँकन्‍हक विचार रलहन
हुँक्र हुँकन उहाँ नैभेटैल त यासोन ओ और विश्‍वासीहुँकन घँस्‍यैटी सहरक हाकिमन्‍हकठे लैगिल ओ बरा बोलीले कल “सारा संसारम शान्‍ति भङ्‌ग करुइयन हिँक्रहे हुइट ओ हमार सहरह फे गोलमाल पारट
यासोनजुन हुँकन पौन्‍हा बनाक आपन घरम ढैराखल। हुँक्र रोमी शासकक् हुकुम नैमन्‍ट ओ येशू नाउँक एकठो और राजा बाट कैक कठ।”
यी सुन्‍क हाकिमहुँक्र समेत सारा सहरक मनै भद्रगोल करलग्‍ल
आखिरम हाकिमहुँक्र यासोन ओ हुँकाहारसँग रहल औरजहन धरौटी लेक छोरदेल
तबदोस्र विश्‍वासीहुँक्र पावल ओ सिलासह रातारात बेरिया सहरम पठादेल। हुँक्र उहाँ पुग्‍ल त यहूदीन्‍हक सभाघरम गैल
थेसलोनिकक् मनैन्‍हक तुलनम उहाँक मनै धेर खुला विचारक रलह ओ हुँक्र पावलक बात एकदम ध्‍यान देक सुन्‍ल। हुँक्र हरेक दिन धर्मशास्‍त्र पह्रँट्‍ ओ पावल ओ सिलासक सिखाइल बात सत्‍य हो कि नाहीँ कैक छानबिन करँट्‍
असिक धेर यहूदीहुँक्र प्रभुकम विश्‍वास कर्ल। हुँक्र केल नैहोक खानदानी घरक धेर ग्रीक महिला ओ पुरुषहुँक्र विश्‍वास कर्ल
पावल त बेरियम जाक परमेश्‍वरक वचन प्रचार करट कैक थेसलोनिकक् कुछ यहूदीहुँक्र थाहाँ पैल। तब हुँक्र उहाँ फे गैल ओ मनैन उक्‍साक सहरम तहल्‍का मच्‍चाइ लाग्‍गैल
यी बात थाहाँ पैटीसाइट विश्‍वासीहुँक्र पावलह समुद्रक किनारओर पठादेल। तर सिलास ओ तिमोथीजुन बेरियम पलरल
पावलह पुगाइ जउइयन हुँकाहारसँगसँग एथेन्‍स सहरसम गैल। तबदोस्र पावल कल “सिलास ओ तिमोथीह स्‍याकलसम झट्‌ट म्‍वारठे पठादेहहो।” हुँक्र पावलक कहल यी खबर लेक बेरियम घुम्‍ल
पावल सिलास ओ तिमोथीह एथेन्‍सम अश्‍या लग्‍टीरहल समयम उ सहर पूजा कर्ना मूर्तिमूर्तिले भरल देख्‍क मन खिन्‍न हुइलन
उहओर्से ऊ सभाघरम जाक यहूदीहुँकनसे ओ परमेश्‍वरक डर मन्‍ना ग्रीक जातिक धेर मनैसे येशूक बारेम बहस करँट्‍। ऊ हरेक दिन बजारक मुख्‍य चोकम जाक उहाँ अइनाजैना मनैनसे फे बहस करँट्‍
उ समयम इपिक्‍युरी ओ स्‍तोइकी कना फरकफरक विचारधारक विद्वानहुँक्र रलह। हुँकनसे फे पावलक वादविवाद पर्लन। जब पावल येशू ओ उहाँ मुवलमसे फेदोस्र जिलक बारेम बटोइल तब हुँक्रमध्‍ये कुईकुई कल “यी बकबक्‍या का कहटा का कहटा” और जन कल “यी त विदेशी धर्म प्रचार करअस देखपर्ठा।”
तबदोस्र हुँक्र पावलह सहरक अरियोपागस कना मुख्‍य सभम लैजाक कल “अप्‍नक सिखाइल लौव शिक्षा हम्र आकुर बुझ चाहटी
अप्‍नक बट्‌वाइल बात अचम्‍मक सुन्‍मिल्‍ठा। उहओर्से अप्‍नक कहख्‍वाजल खास बात का हो उ हम्र बुझ चाहटी।”
एथेन्‍स सहरक सब मनै ओ उहाँ बैठ्‍ना विदेशीहुँक्र लौवलौव विचारक बारेम छलफल कैक केल समय बिताइँट्‍
पावल मुख्‍य सभम ठह्रेइल ओ कल “हेरी एथेन्‍स सहरक मनै अप्‍नहुँक्र धेर धर्मी बाटीजसिन महीह लग्‍ठा
काजेकलसे यी सहरम घुमफिर कर्टीजाइबेर मै अप्‍नहुँकन्‍हक पूजा कर्ना ठाउँ फे देख्‍नु। बलि चह्रैना ठाउँम त झन् ‘नैचिन्‍हल परमेश्‍वरक लाग’ कैक लिखल रह। अप्‍नहुँक्र जौन परमेश्‍वरह बिना चिन्‍ह्‍ल पूजा कर्ठी हाँ उह परमेश्‍वरक बारेम मै प्रचार करटुँ
“परमेश्‍वर संसार ओ उहिँम रहल सारा चिजिक सृष्‍टि कर्लह। उहाँ स्‍वर्ग ओ पृथ्‍वीक प्रभु हुइट ओ मनैन्‍हक बनाइल मन्‍दिरम नैरट।  राज  यशै  प्रे 
उहाँह मनैन्‍हक सहायता कुछु फे नैचहटिन। बेनसे उहाँ पो सबजहन जीवन प्राण ओ सब चिज देठ
उहाँ एकठो मनैयकमसे संसारक सब जातिन बनैल ओ हुँकन्‍हक शासन अवधि ओ बैठ्‍ना ठाउँ पैल्‍हहेँ तोकदेरख्‍ल
परमेश्‍वर असिक कर्ल मनै परमेश्‍वरह खोजहीँ ओ सायद छामछुम कैक उहाँह भेटा पो डर्ठ कि कैक उहाँ चहल। वास्‍तवम उहाँ हमनसे दूर नैहुइट
परमेश्‍वर हमन जिना ओ चहलपहल कर्ना शक्ति देठ ओ उहाँ रलक कारण हम्र संसारम बाटी। अप्‍नहुँकन्‍हक कौनोकौनो कविहुँक्र फे कैरख्‍ल ‘हम्र परमेश्‍वरक सन्‍तान हुइटी।’
“आब परमेश्‍वरक सन्‍तान रलकओर्से हम्र परमेश्‍वरह मूर्ति बनुइयक हाँठले बनाइल स्‍वान चाँदीक या पत्‍थ्रक मूर्तिअसक नैस्‍वाँचपरट्‍
पैल्‍ह अनजानम करल मनैन्‍हक ओसिन कामह परमेश्‍वर दण्‍ड नैदेल। तर आब त परमेश्‍वर सब ठाउँक सबजहन आपनआपन पापी मन परिवर्तन कैक परमेश्‍वरकठे घुमपर्ना आज्ञा देरख्‍ल
काकरकि संसारक सब मनैन्‍हक न्याय कर्ना दिन उहाँ तोकरख्‍ल ओ उ दिन उहाँ आपन नियुक्त करल एकठो व्‍यक्तिद्वारा ठीकसे न्याय करुइयाबाट। उ व्‍यक्ति के हुइट कना बात सबजन्‍हक आघ प्रमाणित करक लाग परमेश्‍वर उहाँह मुवलमसे फेदोस्र जियारख्‍ल।”
जब हुँक्र मनै मुवलमसे फेदोस्र जिजैठ कना पावलक बात सुन्‍ल तब कुईकुई पावलक बात हाँसिम उरादेल। तर और जनजुन “यी विषयम हम्र पाछ फेदोस्र टुँहीनसे सुन्‍बी” कल
तबदोस्र पावल उ सभमसे गैल
तर कुछ मनै पावलक बात स्‍वीकार कैक प्रभु येशूम विश्‍वास कर्ल। हुँक्रमध्‍ये मुख्‍य सभक सदस्‍य डियनुसियस दामारिस नाउँ रहल एकठो महिला ओ और जन फे रलह
तबदोस्र पावल एथेन्‍ससे कोरिन्‍थ सहरम गैल
ऊ उहाँ अकिलास नाउँ रहल एकठो यहूदी मनैयह भेँटैल। पोन्‍टस क्षेत्रम जन्‍मल उ मनैया आपन गोसिन्या प्रिस्‍किलह लेक इटालिया क्षेत्रसे हालसाल उहाँ आरलह। काकरकि क्‍लौडियस नाउँ रहल रोमी शासक सब यहूदीहुँकन रोम सहरमसे निकर्क जैना हुकुम देरख्‍लह। पावल हुँकन भेँटाए गैरलह
हुँक्र पाल बनैना काम कैक गुजारा चलाइँट्। पावल फे उह काम कैक गुजारा चलैना हुइलकओर्से ऊ हुँकन्‍हकसँग बैठ्‍क सँगसँग काम कर्ल
पावल हरेक बिसैना दिन सभाघरम जाक यहूदी ओ ग्रीक जातिक मनैनसे तर्कवितर्क करँट्‍ ओ येशूम विश्‍वास करक लाग हुँकन मनैना कोसिस करँट्‍
सिलास ओ तिमोथी माकेडोनिया क्षेत्रसे अइल त पावल वचन प्रचार कर्ना कामम पूरा समय बितैल। ऊ यहूदीहुँकन येशू जो ख्रीष्‍ट हुइट कैक साक्षी देल
तर जब हुँक्र विरोध कर्टी पावलक अपमान कर्ल तब ऊ चेताउनीक रूपम आपन लुगमक धूर झरैटी हुँकन कल “यदि परमेश्‍वरक दण्‍ड टुन्‍हकम परी कलसे टुह्र अपन्‍हे जिम्‍मेवार हुइबो उ दोष महीह नैलग्‍नेहो। आबठेसे मै गैरयहूदीन्‍हकठे प्रचार कर जैबुँ।”
तबदोस्र पावल सभाघरमसे तीतस युस्‍तस नाउँ रहल मनैयक घरम गैल। हुँकहार घर सभाघरक लग्‍घ रलहन। उ मनैया परमेश्‍वरक आराधना करँट्‍
सभाघरक अगुवा क्रिस्‍पस ओ हुँकहार सलघरक मनै प्रभुकम विश्‍वास कर्ल। कोरिन्‍थ सहरक धेर मनै फे पावलक वचन सुन्‍क विश्‍वास कर्ल ओ बप्‍तिस्‍मा लेल
एक दिन रात्‍क पावल दर्शनम प्रभुह देख्‍ल। प्रभु पावलह कल “किहुसे जिन डराओ चूप लाग्‍क जिन बैठो। खुशीक खबर प्रचार कर्टीजाओ
टुँहीन सहायता करुइया मै बाटुँ ओ टुँहार हानीनोक्‍सानी कुई फे नैकरुइया हो। काकरकि यी सहरम म्‍वार मनै धेर बाट।”
असिक परमेश्‍वरक वचन सिखैटी पावल एक वर्ष छ मैन्‍हासम कोरिन्‍थ सहरम बैठ्‍ल
जब अखैया क्षेत्रम गलियोन शासक हुइल तब यहूदीहुँक्र मिल्‍क पावलक विरोध कर्ल ओ हुँकहीन पकर्क शासकक् आघ अदालतम अन्‍ल
हुँक्र “यी मनैया हमार यहूदी व्‍यवस्‍थक विरोध हुइना तरिकाले मनैन परमेश्‍वरक आराधना कर सिखैठा” कैक पावलह दोष लगैल
जब पावल ब्‍वालक लाग रलह तब शासक गलियोन पावलह दोष लगुइयन्‍हकओर घुम्‍क कल “यदि यी बात कुछु अन्याय या गम्‍भीर अपराधसे सम्‍बन्‍धित रहट्‍ कलसे मै टुह्र यहूदीन्‍हक उजुर सुन्‍क न्याय कर्ना ठीक हुइनेरह
तर यी बात त टुन्‍हक आपनऽ व्‍यवस्‍थसे सम्‍बन्‍धित शब्‍द ओ नाउँक केल सवाल हुइलकओर्से यी बात टुह्र अपन्‍हे मिलाओ। मै असिन बातक न्याय नैकरम।”
अत्रा कैक गलियोन हुँकन अदालतमसे निक्रादेल
तब भीडक मनै सभाघरक अगुवा सोस्‍थेनेसह पकर्ल ओ अदालतक सामुन्‍नेम पिट्‍देल। तर गलियोन यी बातक कुछु मतलब नैकर्ल
पावल धेर दिनसम कोरिन्‍थ सहरम रल। पाछ ऊ विश्‍वासीहुँकनसे प्रिस्‍किला ओ अकिलासकसँग बिदावारी लेल ओ किंक्रिया सहरम गैल। ऊ आपन करल भाकल पूरा कर्लक बात प्रमाणित करक लाग यहूदी रीत अनुसार आपन कपार खौर्ल। तबदोस्र ऊ पानीजहाजम चिहुर्क सिरिया क्षेत्रम गैल। गन्‍ती 
हुँक्र सिरिया जाइबेर एफिसस सहरम पुग्‍ल त प्रिस्‍किला ओ अकिलास उह सहरम रल। पावलजुन हुँकन उहँ छोर्क उहाँक एकठो सभाघरम गैल ओ यहूदीनसे वादविवाद करलग्‍ल
यहूदीहुँक्र पावलह टनिक दिनसम उहँ रहक लाग बिन्‍ती कर्ल तर पावल नैमन्‍ल
जे होस ऊ हुँकनसे बिदा हुइबेर असिक कल “यदि परमेश्‍वरक इच्‍छा हुई कलसे मै घुम्‍क अइम।” तब ऊ पानीजहाजम चिहुर्क एफिसससे गैल
ऊ कैसरिया सहरम पुग्‍ल। तबदोस्र ऊ उहाँसे यरूशलेम जाक विश्‍वासीहुँकनसे भेटघाट कर्ल ओ एन्‍टिओखिया सहरम गैल
पावल टनिक दिनसम उहँ रल। तबदोस्र ऊ गलातिया ओ फ्रिगिया क्षेत्रक विभिन्‍न ठाउँम जाक विश्‍वासीहुँकन विश्‍वासम झन् बलगर बनैल
उह समयम अलेक्‍जेन्‍ड्रिया सहरम जन्‍मल अपोल्‍लोस नाउँक एकठो यहूदी मनैया एफिससम अइल। हुँकहार मजासे ब्‍वाल सेक्‍ना खूबी रलहन ओ ऊ धर्मशास्‍त्रक फे धेर ज्ञान पाइल मनैया रलह
येशूम विश्‍वास कर्लसे मुक्ति पाजैठा कना बात ऊ जानरख्‍लह। ऊ जोशिलो होक येशूक बारेम ठीकसे सिखाइँट्‍। तर फे ऊ यूहन्‍ना मनैन सिखाइल बप्‍तिस्‍मक बारेम केल जानरख्‍लह
ऊ सभाघरम जाक निर्धक्‍कसे मनैन सिखाइलग्‍ल। एक दिन प्रिस्‍किला ओ अकिलास हुँकहार वचन सुन्‍ल त हुँकहीन आपन घरम लैगिल ओ परमेश्‍वर कसिक मनैन मुक्ति देठ कना बातक बारेम हुँकहीन झन् स्‍पष्‍टसे बुझादेल
अपोल्‍लोस अखैया क्षेत्रम जैना विचार कर्ल त एफिससम रहल विश्‍वासीहुँक्र हुँकहीन उहाँ जाइक लाग उत्‍साह देल ओ अपोल्‍लोसह स्‍वागत करहो कैक एकठो चिठी फे लिखदेल। ऊ उहाँ पुग्‍ल त प्रभुक अनुग्रह पाक विश्‍वासी हुइल् मनैन धेर सहायता कर्ल
अपोल्‍लोस यहूदीनसे तर्कवितर्क कर्ल त हुँक्र चूँ कैक ब्‍वाल नैसेक्‍ल। ऊ धर्मशास्‍त्र प्रयोग कैक येशू जो ख्रीष्‍ट हुइट कना बात सबजन्‍हक सामुन्‍नेम प्रमाणित कैदेल
अपोल्‍लोस कोरिन्‍थ सहरम रहल समयम पावल फ्रिगिया क्षेत्रसे पर्वत्वक डगरम नेङ्‌ग्‍टी एफिसस सहरम पुग्‍ल। ऊ उहाँ कुछ विश्‍वासीहुँकन भेँटैल
ओ हुँकन पुछ्‌ल “का टुह्र विश्‍वास कर्लो त पवित्र आत्‍मा पैलो”
हुँक्र जवाफ देल “पवित्र आत्‍मा बाट कैक त हम्र सुन्‍ना फे नैसुन्‍लहुइटी।”
ऊ कल “ओसिन हो कलसे टुह्र कसिन बप्‍तिस्‍मा लेलो त”
हुँक्र कल “यूहन्‍नक सिखाइल अनुसार हम्र बप्‍तिस्‍मा लेरख्‍ली।”
तब पावल कल “यूहन्‍नक सिखाइल बप्‍तिस्‍मा त मनै आपनआपन पापी मन परिवर्तन कैक परमेश्‍वरकठे घुमल प्रमाणक रूपम लेना बप्‍तिस्‍मा हो। ऊ ‘महीसे पाछ अउइयकम विश्‍वास करहो’ कल। हुँकहीनसे पाछ अउइया व्‍यक्ति येशू त हुइट।” मत्ती  मर्क  लूक  यूह 
यी बात सुन्‍क हुँक्र प्रभु येशूक नाउँम बप्‍तिस्‍मा लेल
जब पावल हुँकन्‍हकम हाँठ ढैक प्रार्थना कर्ल तब पवित्र आत्‍मा हुँकन्‍हकम अइलन ओ हुँक्र अन्यभाषम बोल्‍ल ओ अगमवाणी फे कर्ल
हुँक्र लगभग बाह्र जन रलह
पावल तीन मैन्‍हासम नियमित रूपले सभाघरम जाक निर्धक्‍कसे प्रचार कर्ल। ऊ परमेश्‍वरक राज्‍यक बारेम बहस कर्टी मनैन विश्‍वासम अन्‍ना कोसिस कर्ल
तर कौनोकौनो मनै कठोर होक विश्‍वास नैकर्ल। झन् उल्‍ट सबजन्‍हक सामुन्‍नेम मुक्तिक डगरक बदनाम कर्ल। उहओर्से पावल हुँकन्‍हक सभाघरम जाइ छोरदेल ओ विश्‍वासीहुँकन आपनसँग लैगिल। तबदोस्र ऊ हरेक दिन टुरान्‍नस स्‍कूलम मुक्ति पैना बारेम मनैनसे तर्कवितर्क करँट्‍
असिक दुइ वर्षसम चल्‍तीरहल ओ एशिया क्षेत्रम रना यहूदी गैरयहूदी सबजन प्रभुक वचन सुन्‍ल
परमेश्‍वर पावलद्वारा अचम्‍मअचम्‍मक काम कर्ल
यिहाँसम कि मनै रूमाल या तौलिया पावलक शरीरम छुवाक बेरम्‍हेन्‍हकठे लैजाइँट्‍। उ लुगा बेरम्‍हेन छुवैटीसाइट्‍ हुँक्र चोखाजाइँट्‍ ओ हुँकन्‍हकमसे भूत फे निकरजाइँट्‍
तर झारफुक कर्टी ठाउँठाउँम घुमफिर कर्ना कौनोकौनो यहूदीहुँक्र प्रभु येशूक नाउँम मनैन्‍हकमसे भूतन निक्राइखोज्‍ल। हुँक्र भूतन कहँट्‍ “पावलक प्रचार करल येशूक नाउँम मै टोहीह आज्ञा देहटुँ वाकरमसे निकर।”
स्‍केवास नाउँ रहल एकठो यहूदी मुख्‍य पूजारीक सात भाइ छावन फे ओस्‍तै करँट्‍
एक दिन हुँक्र ओस्‍तै कर्ल त भूत्‍वा हुँकन कहल “मै येशूह चिह्‍न्‍ठुँ ओ पावलह फे चिह्‍न्‍ठुँ तर टुह्र के हुइटो”
भूत्‍वा लागल उ मनैया उल्‍रटी जाक हुँकन झटकदेहल। ऊ हुँकन असिन हिंसात्‍मक हिसाबले आक्रमण करल कि ऊ हुँकन्‍हक लगाइल लुगा सब चिँठचाँठ पार्क हुँकन रक्तारुहुन बनादेहल। तब हुँक्र उ घरमसे नङ्‍ट भाग्‍गैल
यी घटना एफिससम रना यहूदी ओ गैरयहूदीन्‍हक बीचम हाली फैलगैल्। सुनुइयन सबजन डरैल ओ प्रभु येशूक धेर प्रशंसा कर्ल
येशूम विश्‍वास करल मनै धेर जन अइल ओ आपनआपन करल खराब काम खुल्‍लमखुल्‍ला स्‍वीकार कर्ल
हुँक्रमध्‍ये पैल्‍ह झारफुक करुइयन मन्‍त्रतन्‍त्र लिखल आपनआपन किताब अन्‍ल ओ सबजन्‍हक सामुन्‍नेम जरादेल। हुँक्र जराइल किताबक म्‍वाल अड्‍कल कर्ल त लगभग पचास हजार चाँदीक पैँसा हुइल्
असिक प्रभुक बारेम वचन प्रभावशाली तरिकाले फैलटी गैल्
यी घटना हुइल त पाछ यरूशलेम जैनासे आघ पावलह पवित्र आत्‍मा हुँकहीन माकेडोनिया ओ अखैया क्षेत्रम जैना कर लगाइल महसुस कर्ल। ऊ कल “यरूशलेम जाक पाछ मै रोम सहरम जैहीपर्ठा।”
तबदोस्र ऊ आपन दुइ जन सेवा करुइयन तिमोथी ओ इरास्‍तसह माकेडोनियम पठैल तर ऊ अप्‍नजुन टनिक दिनसम एशिया क्षेत्रम पलरल
उ समयम मुक्तिक डगर कना बारेम खूब हल्‍ला चलल् रह
डेमेत्रियस नाउँ रहल एकठो मनैया चाँदीक मन्‍दिर बनैना व्‍यापार कर। ऊ धेर मनैन आर्तेमिस देवीक छुटीछुटी मन्‍दिर बनैना कामम लगारख्‍लहा
एक दिन डेमेत्रियस आपन काम लगाइल मनैन ओ ओस्‍तहँ काम कर्ना और मनैन फे जम्‍मा कैक कहल “हेरो भैयौ हम्र यिह व्‍यापार कैक पैँसा कमैठी कना बात टुँहन थाहाँ बा
तर टुह्र अपन्‍हे देख्‍टीबाटो ओ सुन्‍टीबाटो कि पावल कना मनैया हाँठले बनाइल दिउँता त दिउँतऽ नैहुइट कैक धेर मनैन भाँरस्‍याकल। उ मनैया यी काम एफिसस सहरम केल नैहोक सारा एशिया क्षेत्रम कैस्‍याकल
हमार व्‍यापारक नाउँ गन्‍धैना केल नाहीँ तर महान् देवी आर्तेमिसक मन्‍दिरसमेत बिना कामक हुइसेक्‍ना खतरा बा। ओ सारा एशिया ओ संसारभरिक मनै पूज्‍टीआइल देवीक गौरव फे सब हेराजउइया बा।”
यी सुन्‍क हुँक्र रिसले चूर हुइल ओ “एफिसीहुँकन्‍हक महान देवी आर्तेमिसक जय” कटी कर्रसे नारा लगाइलग्‍ल
सारा सहरम हूलदङ्‌गा मचगैल्। मनै एकजुट होक पावलक सङ्‌घरेन माकेडोनियासे आइल गायस ओ अरिस्‍तार्खसह पकर्ल ओ रङ्‌गशालम घँस्‍यैटी लैगिल
पावल मनैन्‍हक भीडम जाइक लाग रलह तर विश्‍वासीहुँक्र हुँकहीन जाइ नैदेल
एशिया क्षेत्रक कुईकुई हाकिमहुँक्र पावलक सङ्‌घरेन रलह। हुँक्र फे पावलह “उहओर्से उहाँ जिन जाइ” कैक बिन्‍ती पठैल
रङ्‌गशालम अत्रा हूलदङ्‌गा मच्‍चल रह कि कुई कुछु कहँट्‍ कुई कुछु कहँट्‍। हुँक्र घाँटीक नस फुलाफुला आपनआपनओरसे लागलरह। धेरजसिन मनैन त उहाँ काजे भीड लागल बा कैक फे थाहाँ नैरलहन
भीडम रहल यहूदीहुँक्र अलेक्‍जेन्‍डर नाउँक मनैयह यी अवस्‍थक बारेम बट्‌वाइक लाग आघ सर्ल। अलेक्‍जेन्‍डर मनैन शान्‍त रहक लाग हाँठले इशारा कर्ल ओ यहूदीन बचाइक लाग बोल्‍ना कोसिस कर्ल
तर जब भीडक मनै ऊ त यहूदी हो कैक थाहाँ पैल तब हुँक्र सबजन “एफिसीहुँकन्‍हक महान देवी आर्तेमिसक जय एफिसीहुँकन्‍हक महान देवी आर्तेमिसक जय” कैक करीब दुइ घण्‍टासम कर्रसे नारा लगैटीरल
आखिरम सहरक हाकिम मनैन शान्‍त कराइ सेक्‍ल। ऊ कल “हेरो एफिसस सहरक मनै महान् देवी आर्तेमिसक मन्‍दिर ओ स्‍वर्गमसे झरल देवीक मूर्तिक रक्षा करुइयन हम्र एफिसीहुँक्र जो हुइटी कैक सबजन जन्‍लबाट
यी बात कुई फे इन्‍कार कर नैसेक्‍ना सत्‍यतथ्‍य रलकओर्से अप्‍नहुँक्र शान्‍त रही ओ सोचविचार बिना कर्ल कुछु जिन करी
अप्‍नहुँकन्‍हक पकर्क आनल यी मनै ना त हमार मन्‍दिर लुटरख्‍ल ना त हमार देवीक अपमान कैरख्‍ल
यदि डेमेत्रियस ओ हुँकहार कामम लगाइल मनैन्‍हक केक्रो विरोधम कुछु चित्त नैबुझल बात बाटन कलसे हुँक्र अदालतम जाक उजुर करसेक्‍ठ हुँकन्‍हक मुद्दक फैसला करुइया न्यायाधीशहुँक्र पलबाट
यदि अप्‍नहुँकन्‍हक यहीसे धेर उजुर बा कलसे वाकर बारेम नागरिक सभा बलाक छलफल कर फे सेक्‍जाई
आझुक यी हूलदङ्‌गा टुह्र मच्‍चैलो कैक रोमी सरकार हमन दोष लगाइसेक्‍ना खतरा बा काकरकि यी हूलदङ्‌गा मच्‍चैना त कुछु कारणऽ नैहो। यदि रोमी सरकार याकर बारेम हमनसे कुछु स्‍पष्‍टिकरण मागी कलसे हमारठे कुछु जवाफ नैहो।”
ऊ अत्रा कैक मनैन बिदा देल
उ हूलदङ्‌गा शान्‍त हुइल् त पावल विश्‍वासीहुँकन बलाक वचनले हौसला देल ओ हुँकनसे बिदाबारी होक माकेडोनिया क्षेत्रम गैल
उहाँ रहलम ऊ ठाउँठाउँम जाक विश्‍वासीहुँकन वचनले हौसला देल। तबदोस्र ऊ ग्रीस क्षेत्रम गैल
ओ तीन मैन्‍हा बैठ्‍ल। पावल पानीजहाजम चिहुर्क सिरिया क्षेत्रम जाइक लाग रलह। तर ऊ उहँरसे गैलसे यहूदीहुँक्र हुँकहीन मुवादेना योजना कर्टिबाट कैक थाहाँ पैल त ऊ माकेडोनिया हुइटी सिरिया जैना विचार कर्ल
यी यात्रम विभिन्‍न ठाउँक विश्‍वासीहुँक्र पावलक सँगसँग गैल। हुँक्र बेरिया सहरम रना पुरसक छावा सोपात्रोस थेसलोनिका सहरम रना अरिस्‍तार्खस ओ सिकन्‍दस डर्बी शरहम रना गायस ओ तिमोथी ओ एशिया क्षेत्रसे आइल तुखिकस ओ त्रोफिमस रलह
हुँक्र हमनसे आघ नेङ्‌गैल ओ त्रोआस सहरम हमन अश्‍या लागटलह
हम्रजुन खमिर नैमिलाइल रोटी खैना टिहार मनाक सेक्‍क फिलिप्‍पी सहरसे पानीजहाजम चिहुर्ली। हम्र पाँच दिन पाछ त्रोआसम हुँकन्‍हकठे पुग्‍ली ओ सात दिन उहँ रली
अट्‌वारक सन्‍झ्‍या झुसमुस हुइल् त हम्र प्रभुभ्‍वाज खाइक लाग उहाँक विश्‍वासीनसे जम्‍मा हुइली। पावल हुँकनसे बातचित करटलह ऊ द्वासर दिन चलजैना हुइलकओर्से आधा रातसम बट्‍वैटीरल
हम्र जम्‍मा हुइल् उप्रक ताल्‍हक क्‍वाठम कयौठो दिया बर्टीरह
पावल धेर बेरसम बट्‍वैटीरहबेर झ्‍यालिम बैठल युटिकस नाउँक एकठो जवान मनैया ओङ्‍घाइटह। ओङ्‍घैटीओङ्‍घैटी उ मनैया मस्‍तसे निन्‍दागैल। निन्‍दाइल मनैया तीसर ताल्‍हमसे खसगैल्। मनै ओहीह उठैल त ऊ मुवल रह
पावल टर उत्रल ओ लम्‍पसार होक मुवल मनैयह उँक्‍वारभर पकर्ल। ऊ हुँकन कल “चिन्‍ता जिन करो मनैया जिटीह बा।”
तबदोस्र हुँक्र सबजन उप्रक ताल्‍हम जाक प्रभुभ्‍वाज खैल। पावल बिहान्‍क अजरार नैहुइट्‍सम हुँकनसे बात बट्‍वैटीरल। तबदोस्र ऊ बिदा होक गैल
उ मनैया बच्‍लकओर्से हुँक्र धेर खुशी हुइल ओ ओहीह घर लैगिल
हम्र पानीजहाजम चिहुर्क अस्‍सोस सहरम गैली। पावल उह सहरम हमन भेटैना बात मिलारख्‍लह काकरकि ऊ अस्‍सोसम पैदल जउइया रलह
अस्‍सोसम हमार भ्‍याँट हुइल् ओ हम्र उहाँ पानीजहाजम चिहुर्क सँगसँग मितिलेने सहरम गैली
द्वासर दिन हम्र उहाँसे पानीजहाजम चिहुर्क खियस टापुक लग्‍घ पुग्‍ली तीसर दिन सामोस टापुम पुग्‍ली। चौथा दिन मिलेटस सहरम पुग्‍ली
एशिया क्षेत्रम समय नैबितैना पावलक इच्‍छा रलकओर्से ऊ एफिसस सहरम नैपैठ्‍ना विचार कैरख्‍लह। ऊ पेन्‍तिकोस कना टिहारक दिन स्‍याकलसम यरूशलेमम पुगजैना कोसिस करटलह
हम्र मिलेटसम पुग्‍ली त पावल एफिससक मण्‍डलीक एल्‍डरहुँकन मिलेटसम आक हुँकहीनसे भेटघाट कर्ना एकठो खबर पठैल
हुँक्र अइल त पावल हुँकन कल “एशियम आइल दिनठेसे आजसम मै टुन्‍हकसँग रहबेर कसिक दिन बितैनु कना बात टुन्‍हक लाग थाहँ बा
कुछ यहूदीन्‍हक जालझेलक कारण महीह घरीघरी दुःख सहपरल तर फे मै नम्र होक कत्रा समयम आँस खसैटी प्रभुक सेवा कर्नु
टुँहन आवश्‍यक रहल वचन प्रचार करबेर मै कबु फे पाछ नैहट्‍नु। यी काम मै सार्वजनिक रूपले फे कर्नु ओ टुन्‍हक घरघरम जाक फे कर्नु
मै यहूदी ओ गैरयहूदी सबजहन आपनआपन पापी मन परिवर्तन कैक परमेश्‍वरकठे घुमपर्ना ओ प्रभु येशूम विश्‍वास करपर्ना आवश्‍यक बा कैक गम्‍भीर चेताउनी देनु
“आबजुन मै पवित्र आत्‍मक बात फाँक नैसेक्‍क यरूशलेम जाइटुँ उहाँ महीह काका हुई कैक म्‍वार लाग थाहाँ नैहो
तर हरेक सहरम सतावट ओ झ्‍यालखानम दुःख सहपरी कना बातभर पवित्र आत्‍मा महीह थाहाँ देरख्‍ल
तर म्‍वारम ज्‍या परिअइलसे फे म्‍वार लाग कुछु मतलब नैहो। म्‍वार चाहना अत्र हो कि प्रभु येशूक देहल एकठो काम मै पूरा कर सेकू। उ काम का हो कलसे परमेश्‍वर मनैन अनुग्रह देरख्‍ल कना खुशीक खबर फैलैना हो।  तिमो 
“मै टुन्‍हकठे जाक परमेश्‍वरक राज्‍यक बारेम प्रचार कर्नु। हेरो टुह्र आबठेसे म्‍वार मुह् फेदोस्र द्‍याख नैपैबो कैक म्‍वार लाग थाहाँ बा
उहओर्से आझुक दिन मै टुँहन गम्‍भीर बात कहटुँ कि यदि टुह्रमध्‍ये कुई परमेश्‍वरक दण्‍डम परी कलसे वाकर दोष महीह नैलग्‍नेहो
काकरकि टुह्र जानपर्ना परमेश्‍वरक सारा योजना टुँहन जनाइक लाग मै पाछ नैहट्‍नु
आब टुह्र आपन ओ और विश्‍वासीन्‍हक रेखदेख अपन्‍हे करहो। परमेश्‍वर आपन छावक रगतले आपन बनाइल मण्‍डलीक लालनपालन करक लाग पवित्र आत्‍मा टुँहन अगुवा नियुक्त कैरख्‍ल
मै यिहाँसे जैम त झूटा वचन बोलुइयन भेँरीन सखाप पर्ना ब्‍वाँसाअस टुन्‍हक बीचम आक मण्‍डलीह हानि करुइयाबाट
टुन्‍हक्‍के बीचमसे फे झूटा वचन बोल्‍ना मनै उठुइयाबाट। हुँक्र सत्‍य बातह बङ्‌गाक कत्रा विश्‍वासीन लैजाइ खोजुइयाबाट
उहओर्से होसियार रहो। तीन वर्षसम रातदिन आँस खसैटी हरेक विश्‍वासीह म्‍वार सिखाइल बात सम्‍झलरहो
“आब मै टुँहन परमेश्‍वरक जिम्‍मम ओ उहाँक वचनक सहायतम छोर्ठुं जौन वचन उहाँक अनुग्रहक बारेम बटोइठा। उह वचनद्वारा परमेश्‍वर टुँहन विश्‍वासम बलगर बनुइयाबाट ओ आपन सब मनैन आशिष देहुइयाबाट
मै केक्रो स्‍वानचाँदी या लुगाफाटक ल्‍वाभ नैकर्नु
मै आपन यिह हाँठले काम कैक आपन लाग ओ म्‍वारसँग रहुइयन्‍हक लाग आवश्‍यक परल चिज जुटैनु कना बात टुन्‍हक लाग थाहाँ बा
सक्‍कु बातम मेहनत कर्लसे खाँचोम परल मनैन सहायता कर सेक्‍जैठा कना उदाहरण मै टुँहन देखारख्‍नु। ‘लेनासे देना झन् धेर आशिष पैना हो’ कैक प्रभु येशूक कहल वचन सम्‍झलरहहो।”
अत्रा कैक सेक्‍ल त पावल ठिहुन टेक्‍ल ओ सबजहनसे मिल्‍क प्रार्थना कर्ल
हुँक्र सबजन धेर रुइल ओ पावलह उँक्‍वारभर पकर्क चुम्‍ल ओ बिदा देल
पावलक “टुह्र आबठेसे म्‍वार मुह् फेदोस्र द्‍याख नैपैबो” कहल बातम हुँक्र धेर दुःख मन्‍ल। तबदोस्र हुँक्र पावलह पानीजहाजसम पुगादेल
हम्र हुँकनसे विदावारी होक पानीजहाजम चिहुर्ली ओ सरासर कोस टापुम पुग्‍ली। द्वासर दिन हम्र रोडस टापुम गैली दोस्र उहाँसे पटारा सहरम गैली
उहाँ हम्र फोनिकेम जैना एकठो पानीजहाज भेँटैल ओ ओइहेँम चिहुर्ली
पानीजहाज जाइटजाइट साइप्रस टापुह द्‍याख सेक्‍ना ठाउँम पुगल त उ टापुह बाउँओर पार्क गैल्। ओ सिरिया क्षेत्रक टुरोस सहरम मालसामान उतारक लाग र्‍वाकल ब्‍याला हम्र फे उत्रली
हम्र उ ठाउँम विश्‍वासीहुँकन भेँटैली ओ सात दिनसम हुँकन्‍हकसँग रली। हुँक्र पवित्र आत्‍मक अगुवाइम पावलह यरूशलेमम जिन जाई कैक बिन्‍ती कर्ल
तर फे हम्र उहाँ जाइक लाग पानीजहाज पक्र घुम्‍ली। हुँक्र आपनआपन जहानपरीवार लर्कापर्का सबजहन लेक हमन पठाए सहरसे बाहर समुद्र किनारसम अइल। हम्र उहाँ ठिहुन टेक्‍क प्रार्थना कर्ली
तबदोस्र हुँकनसे बिदावारी होक हम्र पानीजहाजम चिहुर्ली ओ हुँक्रजुन आपनआपन घर गैल
हम्र टुरोससे पानीजहाजम चिहुर्क टोलेमाइस सहरम गैली। हम्र उहाँक विश्‍वासीहुँकन भेँटाए गैली ओ एक दिन हुँकन्‍हकसँग बैठ्‍ली
द्वासर दिन हम्र उहाँसे बिदावारी होक कैसरिया सहरम गैली ओ खुशीक खबर प्रचार करुइया फिलिपक घरम बैठ्‍ली। उ फिलिप यरूशलेमम खाना बँट्‍ना कामम रोजगैल् सात जनमध्‍ये एकठो रलह। प्रे  
हुँकहार चारठो भ्‍वाज नैहुइल् छाईन् रलहन। हुँक्र अगमवाणी ब्‍वालँट्‍
हम्र कैसरियम कुछ दिनसम पलरहल समयम यहूदियासे अगाबस नाउँ रहल एकठो अगमवक्ता अइल। प्रे 
ऊ हमारठे अइल ओ पावलक फाँर कस्‍ना लुगले आपन हाँठग्‍वारा अपन्‍हे बाहान्‍क कल “पवित्र आत्‍मा असिक कठ ‘यी फाँर कस्‍ना लुगा ज्‍याकर हो ओहीह यरूशलेमम यहूदीहुँक्र असहेँक बन्‍धहीँ ओ गैरयहूदीन्‍हक हाँठम सुम्‍पदेहीँ।’”
यी बात सुन्‍क हम्र ओ उहाँक विश्‍वासीहुँक्र सबजन पावलह यरूशलेमम जिन जाई कैक बिन्‍ती कर्ली
तर पावल जवाफ देल “टुह्र काजे असिक रोरोक म्‍वार मनह दुःखीत बनादेहटो प्रभु येशूक लाग त यरूशलेमम कैदम पर्ना केल नैहोक मै मुना फे तयार बाटुँ।”
हम्र हुँकहीन मनाइ नैसेक्‍ली त “प्रभुक इच्‍छा पूरा ह्‍वाए” कैक चूप लग्‍ली
तबदोस्र हम्र सरसामान तयार पर्ली ओ यरूशलेमओर लग्‍ली
हमारसँग कैसरियक कुईकुई विश्‍वासीहुँक्र फे गैल। हुँक्र हमन साइप्रस टापुसे आइल मनासोन कना एकठो पुरान विश्‍वासीक घरम बैठक लाग लैगैल
हम्र यरूशलेमम पुग्‍ली त उहाँक विश्‍वासीहुँक्र हमन खुशीसे स्‍वागत कर्ल
द्वासर दिन हम्र पावलकसँग याकूबह भेँटाए गैली। उहाँ यरूशलेम मण्‍डलीक सब एल्‍डरहुँक्र जम्‍मा होरलह
हुँकन अभिवादन कैक पावल अप्‍न गैरयहूदीन्‍हक बीचम खुशीक खबर प्रचार करबेर परमेश्‍वर कसिनकसिन काम कर्ल सब बात एकएक कैक बयान कैदेल
यी सुन्‍क हुँक्र परमेश्‍वरक महिमा कर्ल। तबदोस्र हुँक्र पावलह कल “हेरी भाइ यिहाँ फे हजारौँ यहूदीहुँक्र प्रभु येशूम विश्‍वास कैरख्‍ल ओ व्‍यवस्‍थम लिखल बात फे एकएक कैक मन्‍ठ
हुँक्र अप्‍नक बारेम फे थोरबहुत सुनरख्‍ल। उ का हो कलसे गैरयहूदीन्‍हक समाजम बैठ्‍ना यहूदीहुँकन अप्‍न ‘मोशक देहल व्‍यवस्‍था पालन कर नैपरट्‍ लर्कन्‍हक खतना कर नैपरट्‍ ओ यहूदी रीतिभाँति कुछु मान नैपरट्‍’ कैक सिखैठी हुँ
अप्‍न यिहाँ यरूशलेमम आरली कैक हुँक्र पक्‍क फे सुनुइयाबाट। आब हम्र का करी
उहओर्से हमार कहल मानी। शुद्ध हुइना भाकल करल मनै यिहाँ हमारसँग चार जन बाट। गन्‍ती 
हिँकन लेक मन्‍दिरम जाई ओ शुद्ध हुइना कामम सँगसँग सहभागी हुई। हुँकन्‍हक शुद्ध हुइना कपार खौरबेर लग्‍ना खर्च फे अप्‍न तिरदी। असिक अप्‍नह व्‍यवस्‍था पालन करल देख्‍क अप्‍नक बारेम फैलल् हल्‍ला सब झूट हो कैक सबजन थाहाँ पैहीँ
गैरयहूदी विश्‍वासीन्‍हक हकम भर हुँक्र पालन करपर्ना बात ‘मूर्तिपूजा करल अशुद्ध चिज जिन खैहो केक्रो रगत जिन खैहो घ्‍याँचा डाब्‍क मुवाइल पशुक शिकार जिन खैहो ओ अनैतिक क्रियाकलाप जिन करहो’ कैक हम्र चिठीम लिख्‍क पठारख्‍ली।” प्रे 
द्वासर दिन पावल उ चारजहन लैजाक हुँकन्‍हक सँगसँग शुद्ध हुइना कामम सहभागी हुइल। तबदोस्र ऊ शुद्ध हुइना भाकल पूरा कैक हरेकजन्‍हक लाग बलि चह्रैना दिनिक जानकारी पूजारीह देहक लाग मन्‍दिरम गैल
शुद्ध हुइना कामक सात दिन पूरा हुइहुइ करटह। तब एशिया क्षेत्रसे आइल कुछ यहूदीहुँक्र पावलह मन्‍दिरम देख्‍ल। हुँक्र मनैन्‍हक भीडह सुर्‍याक हुँकहीन पक्रल
ओ एकदम बरा सोरले कहलग्‍ल “इस्राएलीहुँक्र सहायता करो हमार जातिक विरोधम सारा दुनियक मनैन प्रचार करुइया ओ मोशक व्‍यवस्‍था पालन कर नैपरट्‍ कैक सबजहन कटी नेङ्‌गुइया यिह मनैया हो। अत्र केल नैहोक यी गैरयहूदीहुँकन मन्‍दिरम आन्‍क पवित्र ठाउँह समेत अपवित्र बनादेराखल।”
हुँक्र काजे असिक कल कलसे हुँक्र पावलह ओ त्रोफिमसह यरूशलेम सहरम सँग रहल देखरख्‍लह। त्रोफिमस एफिसस सहरक गैरयहूदी मनैया रलह। पावल पक्‍क फे उह मनैयह मन्‍दिरभित्तर लैगिल कैक हुँकन लग्‍लन। प्रे 
तब सारा सहरम तहल्‍का मच्‍गैल् ओ मनै चारिओर्से दगुर्टी आगैल। हुँक्र पावलह पक्रल ओ घँस्‍यैटी मन्‍दिरमसे बाहर निक्रैल ओ मन्‍दिरक गेट डामडुम लगादेल
हुँक्र त पावलह सिध्‍यादेना हिसाबम लागलरह। तब सारा यरूशलेमम हूलदङ्‌गा मच्‍गैल् कैक रोमी पल्‍टनक सेनापतिकठे खबर पुग्‍गैल्
ऊ तुरुन्‍त सिपाहीन ओ कप्‍तानहुँकन लेक मनैन्‍हक भीडओर दगुर्टी अइल। भीडक मनै सेनापति ओ सिपाहीहुँकन आइट्‍ देख्‍ल त पावलह पिट छोर्ल
तब सेनापति पावलह पक्रल ओ सिपाहीन दुइठो सिक्रीले हुँकहीन बान्‍ध लगैल। ऊ मनैन पुछ्‌ल “यी के हो यी का बिगार करल”
भीडमसे घाँटीक नस फुलाफुला कुई कुछु कल कुई कुछु कल। तहल्‍का मच्‍लक कारण सेनापति सत्‍य बात का हो कैक थाहाँ पाइ नैसेक्‍ल त पावलह ब्‍यारेकम लैजैना आदेश देल
जब पावल ब्‍यारेकम जैना भर्‍याङ चिउह्रलग्‍ल तब तहल्‍का मच्‍चुइयन अत्रा जोश्‍यागैल कि सिपाहीहुँक्र पावलह कन्‍धेम बोक्‍क लैजाइपर्लन
भीडक मनैजुन “पावलह सिध्‍यादेओ सिध्‍यादेओ” कैक पाछपाछ कर्रसे नारा लगाइटलह
सिपाहीहुँक्र पावलह ब्‍यारेक भित्तर छिराइलग्‍ल त ऊ सेनापतिह ग्रीक भाषम कल “हजुर मै कुछु ब्‍वाल पैम कि”
ऊ कल “का टैँ ग्रीक भाषा जन्‍ठ्‌या
का टैँ कुछ समय आघ विद्रोह मच्‍चुइया ओ चार हजार आतंकवादीन उजार ठाउँम लैजुइया मिश्रदेशक नेता नैहुइट्‍या”
पावल जवाफ देल “मै कहाँ हुइम मै त किलिकिया क्षेत्रक टार्सस सहरम जन्‍मल यहूदी हुइटुँ। मै चानचुन्या सहरक मनैया नैहुइटुँ। बिन्‍ती बा यी मनैन्‍हक आघ कुछु बोल्‍ना मै अनुमति पाऊँ।”
सेनापतिसे अनुमति पैल त पावल भर्‍याङम ठह्र्‍याक हाँठले मनैन शान्‍त हुइना इशारा कर्ल। भीडक मनै एकदम शान्‍त हुइल त ऊ हुँकन्‍हक आपन हिब्रू भाषम ब्‍वाल लग्‍ल
“आदरणीय जनसमुदाय सबजन्‍हक सामुन्‍नेम मै आपन बचाउक लाग ब्‍वालटुँ म्‍वार बात सुनी।”
हुँक्र पावलह हुँकन्‍हक आपन हिब्रू भाषम ब्‍वालट्‍ सुन्‍ल त सबजन चूप लग्‍ल
पावल कल “मै किलिकिया क्षेत्रक टार्सस सहरम जन्‍मल यहूदी हुइटुँ ओ यिह यरूशलेम सहरम हुर्कनहुँ। गुरु गमलिएल महीह हमार पुर्खनसे चल्‍तीआइल यहूदी व्‍यवस्‍थमक एकएक बात सिखारख्‍ल। आज अप्‍नहुँक्र परमेश्‍वरक आदर कर्ना कामम जत्रा उत्‍साहित बाटी मै फे ओत्रह उत्‍साहित रनहुँ। प्रे 
मुक्तिक डगरम लागल मनैन मै सतैनासम सतैनु। कुईकुई त मुवा फे पैल। का पुरुष का महिला मै जेहीह भेटाउँ ओइहेह पकर्क झ्‍यालखानम डारदिउँ। प्रे  
यी बात सत्‍य हो कैक प्रधान पूजारी ओ महासभक सारा सदस्‍यहुँक्र फे कहसेक्‍ठ। मै उहाँहुँकनसे दमस्‍कस सहरक यहूदीहुँकन सम्‍बोधन करल एकठो चिठी फे पारख्‍नहुँ। उ चिठीम मै उहाँ रहल विश्‍वासीहुँकन पकर्ना ओ हुँकन सिक्रीले बाहान्‍क यरूशलेमम अन्‍ना ओ हुँकन सजाय देह पैना अधिकार पारख्‍नहुँ
“मै जाइट्‍जाइट्‍ दमस्‍कसक लग्‍घ पुगरनहुँ दिनक लगभग दुपहर रहलहुई तब एकचोट्‌टे स्‍वर्गमसे बरा ज्‍योति म्‍वार आञ्‍जरपाञ्‍जर चम्‍कल
मै नेङ्‌ग्‍टीनेङ्‌ग्‍टी भूइँयम गिरगैनु ओ असिक कहट्‍ सुन्‍नु ‘शाऊल शाऊल काजे टुँ महीह सँताइटो’
“मै पुछ्‌नु ‘प्रभु अप्‍न के हुइटी’
“उहाँ कल ‘मै नासरत सहरक येशू हुइटुँ जेहीह टुँ सँताइटो।’
म्‍वारसँग रहुइयन अजरार देख्‍ल तर महीसे बोलुइयक बात नैबुझ्‍ल
“मै कनु ‘हे प्रभु आब मै का करुँ’
“प्रभु महीह कल ‘उठ्‍क दमस्‍कस सहरम जाओ ओ टुँहार करपर्ना काम मै उहँ कहम्।’
ज्‍योति कर्रसे चम्‍कलक कारण मै कुछु फे द्‍याख नैसेक्‍नु। तब म्‍वारसँग रहुइयन महीह डोर्‍यैटी दमस्‍कसम लैगिल
“दमस्‍कसम हननिया नाउँ रहल एकठो मनैया रलह। ऊ मोशक व्‍यवस्‍था अनुसार चलँट्‍ ओ सब यहूदीहुँक्र हुँकहार आदर करँट्‍
ऊ म्‍वारठे आक पञ्‍ज्र ठह्रेइल ओ महीह कल ‘शाऊल भाइ फेदोस्र देख्‍नाहा होजाओ।’ ऊ अत्रा कटीकि मै हुँकहीन देख्‍डर्नु
“ऊ कल ‘हमार पुर्खन्‍हक परमेश्‍वर टुँ उहाँक इच्‍छा जानक लाग धर्मी येशूह द्‍याखक लाग ओ उहाँक बोली सुनक लाग टुँहीन रोजरख्‍ल
काकरकि टुँ उहाँक साक्षी होक आपन द्‍याखल ओ सुनल बात सबजहनसे बटोइबो
आब काजे ढिल कर्ना उठो ओ बप्‍तिस्‍मा लेओ। ओ येशूसे बिन्‍ती कैक आपन पाप धोमाङ्‌गो।’
“मै उहाँसे यरूशलेमम गैनु ओ एक दिन मन्‍दिरम प्रार्थना कर्टीकर्टी ध्‍यानमग्‍न हुइल् ब्‍याला
येशूह मै देख्‍नु ओ उहाँ महीह असिक कल ‘यरूशलेमसे झट्‌ट जाजाओ काकरकि म्‍वार बारेम टुँहार कहल बात यिहाँक मनै सुनुइया नैहुइट।’
“मै कनु ‘हे प्रभु मै हरेक सभाघरम जाक अप्‍नकम विश्‍वास करुइयन झ्‍यालखानम डर्लक ओ पिट्‍लक बात सबजहन थाहँ बाटन
अप्‍नक साक्षी बकुइया स्‍तिफनसक हत्‍यम म्‍वार फे पूरा सहमति रह। मै फे ओठहेँ ठह्र्‍याइल रनहुँ ओ हुँकहार हत्‍या करुइयन्‍हक लुगा कुरटनहुँ।’ प्रे 
“तब प्रभु महीह कल ‘जाओ मै टुँहीन गैरयहूदीन्‍हकठे धेर दूरदूरसम पठैम।’”
अत्रा कहट्‍सम केल भीडक मनै पावलक बात सुन्‍ल ओ चिच्‍यैटी कहलग्‍ल “असिन मनैयह मुवैहीपरी यी बच्‍ना योग्यक नैहो”
हुँक्र आपनआपन लुगा ओ धूर उरैटी चिच्‍यैटीरल
यी देख्‍क सेनापति पावलह ब्‍यारेक भित्तर लैजाक कर्रसे कोर्रा लगैना आदेश देल। ओसिक कोर्रा लगैलसे पावल आपन करल अपराध स्‍वीकार करी ओ भीडक मनै काजे ओसिक झोँक्‍यारल कैक पत्ता लगाइ सेक्‍जाई कना हुँकहार आशा रलहन
सिपाहीहुँक्र कोर्रा लगाइक लाग हुँकहीन बान्‍ध लग्‍ल त पावल ओठे ठह्र्‍याइल एकठो कप्‍तानह पुछ्‌ल “का रोमी नागरिकह दोषी बिना ठह्रैल कोर्रा लगैना ठीक हो”
कप्‍तान यी सुन्‍ल त सेनापतिकठे जाक कल “अप्‍न का करक लाग बाटी उ मनैया त रोमी नागरिक हो”
तब सेनापति पावलकठे जाक पुछ्‌ल “का टुँ रोमी नागरिक हुइटो”
पावल कल “हुइटुँ।”
सेनापति कल “मै फे रोमी हुइटुँ तर यी नागरिक हक पाइक लाग मै धेर रूप्‍या तिर्नहुँ।”
पावल कल “मै त जन्‍मटीहिक रोमी नागरिक हुइटुँ।”
यी बात सुन्‍टीकि पावलह सोधपुछ करक लाग तयार हुइल् सिपाहीहुँक्र पाछ हट्‍ल ओ सेनापति फे डरैल काकरकि पावलह बाहान्‍क कोर्रा लगैना आदेश उह देलह
द्वासर दिन सेनापति मुख्‍य पूजारीन ओ महासभक सारा सदस्‍यन सभम बलैल। ऊ खास समस्‍या पत्ता लगाइ चाहल रलह। उहओर्से ऊ बान्‍धल पावलह छोर्क सभम हाजिर करैल
पावल महासभओर एकटक लगाक हेर्ल ओ कल “हेरो भैयौ मै आजसम परमेश्‍वरक नजरम पवित्र मनले जीवन बितारख्‍नु।”
यी सुन्‍क प्रधान पूजारी हननिया पावलक लग्‍घ ठह्र्‍याइल मनैन हुँकहार मुहम ठोक्‍ना आदेश देल
तब पावल हुँकहीन कल “टुँ कपटी टुँहीन परमेश्‍वर ठोकुइयाबाट। टुँ कसिन न्यायाधीश हुइटो टुँ त व्‍यवस्‍था अनुसार न्याय करक लाग बैठरलो। तर महीह ओसिक ठ्‍वाकक् लाग आदेश देक अपन्‍हे व्‍यवस्‍था भङ्‌ग कर्ठो” मत्ती 
पावलक लग्‍घ ठह्र्‍याइल मनै कल “का टैँ परमेश्‍वरक नियुक्त करल प्रधान पूजारीक अपमान कर्ठ्‌या”
पावल कल “भैयौ उहाँ प्रधान पूजारी हुइट कैक मै नैचिह्‍न्‍लरनहुँ। काकरकि ‘टैँ आपन मनैन्‍हकम शासन करुइयक विरोधम खराब बात जिन ब्‍वालस’ कैक लिखल बात म्‍वार लाग थाहाँ बा।” प्रस 
जब पावल उ महासभम एक दल सदुकीहुँक्र ओ और दल फरिसीहुँक्र बाट कैक थाहाँ पैल तब ऊ बरा बोलीले कल “हेरो भैयौ मै एकठो फरिसी हुइटुँ ओ म्‍वार पुर्खाओँ फे फरिसी जो रलह। मुवल मनै फेदोस्र जिजैहीँ कना म्‍वार आशा रलक कारण यिहाँ म्‍वार मुद्दा चलल् बा।” प्रे  फिलि 
पावलक कहल यी बातले फरिसी ओ सदुकीहुँकन्‍हक बीचम झग्रा हुइलन ओ सभम फूट हुइल्
काकरकि सदुकीहुँक्र मनै मुलसे फेदोस्र जिना बातम विश्‍वास नैकरँट्‍ ओ स्‍वर्गदूत या आत्‍मा नैहो कहँट्‍। तर फरिसीहुँक्रजुन यी सब बातम विश्‍वास करँट्‍। मत्ती  मर्क  लूक 
यी बातले महासभम हल्‍लाखल्‍ला मचगैल्। फरिसी दलक कुईकुई शास्‍त्रीहुँक्र ठह्र्‍याक सदुकीन्‍हक विरोध कर्टी कहलग्‍ल “हम्र त यी मनैयक कुछु गल्‍ती नैदेख्‍टी। यदि आत्‍मा या स्‍वर्गदूत यहीसे बोल्‍लह कलसे फे का हुइल् त”
हुँकन्‍हक बीचम अत्रा चर्काचर्की परगैलन कि हुँक्र पावलह छिङ्‍टिछिङ्‍टा पारडरहीँ कैक सेनापति डरागैल। उहओर्से ऊ सिपाहीहुँकन पावलह बल प्रयोग कैक हुँकन्‍हक बीचमसे ब्‍यारेकम लैजैना आदेश देल
उ रात प्रभु पावलकठे देखपर्ल ओ कल “हिम्‍मत जिन हारो पावल यिहाँ यरूशलेमम टुँ म्‍वार बारेम जसिक साक्षी बक्‍लो रोमम फे टुँ म्‍वार बारेम ओसहेँक साक्षी बकपर्ठा।”
बिहान हुइल् त कुछ यहूदीहुँक्र पावलह मुवैना योजना बनैल। हुँक्र “हम्र पावलक हत्‍या नैकरट्‍सम ना कुछु खैबी ना कुछु पिबी” कैक किर्‍या खैल
पावलह मुवाइक लाग योजना करुइयन चालीस जनसे फे धेर रलह
हुँक्र मुख्‍य पूजारीन्‍हकठे ओ और अगुवन्‍हकठे जाक कल “हम्र पावलक हत्‍या नैकरट्‍सम ना कुछु खैबी ना कुछु पिबी कैक किर्‍या खारख्‍ली
आब अप्‍नहुँक्र ओ महासभक और सदस्‍यन मिल्‍क सेनापतिह ‘हम्र पावलह थप सोधपुछ कर चाहटी’ कैक ओहीह ब्‍यारेकमसे झिकाई। ऊ अइटीअइटी हम्र डगरीहम ओहीह सिध्‍यादेहुइयाबाटी।”
पावलक भैनावाजुन पावलह मुवैना हुँकन्‍हक योजना थाहाँ पाडर्ल। उहओर्से ऊ ब्‍यारेकम जाक यी बात पावलह जनादेल
पावल तुरुन्‍त एकठो कप्‍तानह बलाक कल “सेनापतिह आबहेँ जनाइपर्ना हिँकहार एकठो बात बाटन हिँकहीन उहाँकठे पुगादी।”
कप्‍तान पावलक भैनावह सेनापतिकठे लैगिल ओ कल “कैदम परल पावल महीह बलाक ‘सेनापतिसे बिन्‍ती करपर्ना हिँकहार एकठो बात बाटन हिँकहीन उहाँकठे पुगादी’ कलकओर्से मै यहीह अप्‍नकठे आनरख्‍नु।”
सेनापति वाकर हाँठ पकर्क एकओँहर लैगिल ओ पुछ्‌ल “टैँ महीह का कहक लाग बाट्‍या”
पावलक भैनावा कल “यहूदीहुँक्र पावलह थप सोधपुछ कर्ना बहाना बनाक काल हुँकहीन महासभम झिकाइक लाग अप्‍नसे बिन्‍ती करुइयाबाट
तर अप्‍नहुँकन्‍हक कहल जिन मन्‍बी काकरकि चालीससे फे धेर मनै ‘हम्र पावलक हत्‍या नैकरट्‍सम ना कुछु खैबी ना कुछु पिबी’ कैक किर्‍या खारख्‍ल। हुँक्र पावलह मुवाइक लाग नुकल बाट ओ अप्‍न सहमति जनादेबी कना आशम बाट।”
यी सुन्‍क सेनापति पावलक भैनावह “टैँ महीह यी खबर देहल बात किहुह जिन कहस” कैक कल ओ ओहीह पठादेल
तबदोस्र सेनापति दुइ जन कप्‍तानहुँकन बलाक कल “दुइ सय जन सिपाहीन सहत्तर जन घोडचढी सिपाहीन ओ दुइ सय जन भाला बोक्‍ल सिपाहीन तयार पारो। हुँक्र आज रात नौ बजेओर कैसरिया सहरम जाइक लाग तयार हुइपर्ठा
पावलक लाग फे घोर्‍वक व्‍यवस्‍था कैदेहो ओ ओहीह सुरक्षासहित बडाहाकिम फेलिक्‍सकठे पुगादेहो।”
तबदोस्र सेनापति बडाहाकिम फेलिक्‍सह यी चिठी लिख्‍ल
“माननीय बडाहाकिम फेलिक्‍स ज्‍यू मै क्‍लौडियस लुसियसक अभिवादन
पावल कना यी मनैयह यहूदीहुँक्र पक्रलह ओ मुवादेहक लाग रलह। तर यी त रोमी नागरिक हो कैक जब मै थाहाँ पैनु तब मै सिपाहीहुँकन बल प्रयोग कर लगाक यहीह हुँकन्‍हक हाँठमसे छुटैनु
हुँक्र काजे यहीह दोष लगाइट कैक पत्ता लगाइक लाग मै यहीह हुँकन्‍हक महासभम हाजिर करैनु
तर यहीह मृत्‍युदण्‍ड देहपर्ना या कैद करपर्ना किसिमक अपराध करल मै कुछु नैपैनु। हुँक्र आपन व्‍यवस्‍थक विषयम यहीह दोष लगारख्‍लह
यहूदीहुँक्र यहीह मुवैना योजना बनारख्‍ल कैक मै थाहाँ पैनु। उहओर्से मै तुरुन्‍त यहीह अप्‍नकठे पठारख्‍नु। यहीह दोष लगुइयन फे अप्‍नकठे जो उजुर करहो कैक मै कैरख्‍नु।”
सिपाहीहुँक्र सेनापतिक आदेश अनुसार पावलह उह रात एन्‍टिपाट्रिस सहरम पुगादेल
द्वासर दिन पैदल गैल् सिपाहीहुँक्र ब्‍यारेकम घुम्‍ल ओ घोडचढी सिपाहीहुँक्र पावलह कैसरियम लैगिल
घोडचढी सिपाहीहुँक्र कैसरियम पुग्‍ल त सेनापतिक लिखल चिठीसहित पावलह बडाहाकिमक आघ हाजिर करैल
बडाहाकिम चिठी पहर्क सेक्‍ल त पावलह पुछ्‌ल “टुँहार घर कहाँ हो” पावल कल “किलिकिया क्षेत्रम बा।”
बडाहाकिम कल “टुँहीन दोष लगुइयन यिहाँ अइहीँ त टुँहार मुद्दा मै अपन्‍हे हेरम” ओ पावलह हेरोदक दरबारम थुन्‍लरहहो कैक हुकुम देल
पाँच दिन पाछ प्रधान पूजारी हननिया कुछ यहूदी अगुवाहुँक्र ओ तर्तुल्‍लस नाउँ रहल एकठो वकीलह लेक कैसरियम अइल। हुँक्र सबजन मिल्‍क पावलक विरोधम बडाहाकिमक आघ उजुर कर्ल
पावल हुँकन्‍हक सामुन्‍नेम झिकागैल त तर्तुल्‍लस पावलह दोष लगाइक लाग बडाहाकिमह कहलग्‍ल “माननीय फेलिक्‍स हजुर शासन कर्लक कारण हम्र यहूदीहुँक्र सुखशान्‍ति पैलबाटी ओ अप्‍न हमार लाग बुद्धिले धेर सुधारक काम कैदेरख्‍ली
यी बात हम्र महसुस कैरख्‍ली ओ यी बातम हम्र अप्‍नक ऋणी फे बाटी
मै धेर समय लेह नैचाहठुँ तर छोट्‌करीम बिन्‍ती चह्राइचाहटुँ दया कैक सुनी
“हम्र यी मनैयह जहोँरतहोँर दुःख देहुइया ओ संसारभरिक यहूदीहुँकन्‍हक बीचम आन्‍दोलन करुइया व्‍यक्तिक रूपम भेटारख्‍ली। ओ ‘नासरी’ कना दलक अगुवा यिह हो
यी मनैया मन्‍दिरह अपवित्र पर्ना फे कोसिस करटह तर हम्र यहीह पकर्डली। हम्र आपन व्‍यवस्‍था अनुसार यहीह कारवाही करक लाग रलही
तर सेनापति लुसियस अपन्‍हे आक यहीह हमार हाँठमसे जबरजस्‍ती अछिन्‍क लैगिल
ओ हमन हजुरक सामुन्‍नेम उजुर कर्ना आज्ञा देल। आब हजुर अपन्‍हे याकर छानबिन कैक हमार करल उजुरक सत्‍य बात पत्ता लगाइसेक्‍ठी।”
ओठे रहल यहूदीहुँक्र तर्तुल्‍लस पावलह दोष लगाइल बात सत्‍य हो कैक कल
बडाहाकिम पावलह बोल्‍ना इशारा देल त ऊ ब्‍वाल लग्‍ल “हजुर धेर वर्षसे यहूदी जातिन्‍हक न्यायाधीशक रूपम काम कर्लक बात महीह थाहाँ बा। उहओर्से मै खुशीसे आपन बयान देहटुँ
मै यरूशलेमक मन्‍दिरम परमेश्‍वरक आराधना कर गैलक बाह्र दिनसे धेर नैहुइलहो। यी बात हजुर एकदम सजिलोसे पत्ता लगाइसेक्‍ठी
हिँक्र ना त महीह मन्‍दिरम किहुसे वादविवाद करँट्‍ भेँटैल ना सभाघरम अथवा सहरम मनैन हूलदङ्‌गा मच्‍चाइक लाग उक्‍साइट्‍ भेँटैल
महीह आब दोष लगाइल बातक प्रमाण फे हिँकन्‍हकठे नैहुइटन
मै हजुरक सामुन्‍नेम का कहटुँ कलसे मै मुक्तिक डगरम विश्‍वास कर्ठुं। हिँक्र यी बातह झूट हो कठ। तर मै आम्‍ही फे यहूदी व्‍यवस्‍था ओ अगमवक्तन्‍हक किताबम लिखल सारा बातम विश्‍वास कैक आपन पुर्खासे मन्‍टीआइल परमेश्‍वरक आराधना कर्ठुं
परमेश्‍वर धर्मी ओ अधर्मी मनैन मुवलमसे जियादेहुइयाबाट कैक हिँक्र आशा कर्ठ ओ मै फे यिह बातक आशा कर्ठुं
उहओर्से मै परमेश्‍वर ओ मनैन्‍हक नजरम शुद्ध विवेकले जीवन बितैना कोसिस कर्ठुं।”
“दूरदूर रलक कुछ साल पाछ मै आपन जातिक मनैन्‍हक लाग दान ओ परमेश्‍वरह चह्रैना भेटी लेक यरूशलेमम आरनहुँ। प्रे 
हिँक्र महीह मन्‍दिरम भेटाइल समयम मै शुद्ध हुइना विधि पूरा कैसेक्‍रख्‍नहुँ। उहाँ ना त भीडभाड रह ना हूलदङ्‌गा रह
तर एशिया क्षेत्रक कुछ यहूदीहुँक्रभर रलह। यदि हुँकन्‍हक म्‍वार विरोधम कहपर्ना कुछु बात रलहन कलसे हुँक्र यिहाँ हजुरक सामुन्‍नेम हाजिर हुइपर्ना रलहन
अथवा यहूदी महासभक मनै महीह का अपराध करल दोषी ठह्रैलह उ बात अठे रहुइयन सामुन्‍नेम कह्‍हीँ ना
‘मुवल मनै फेदोस्र जिजैठ कना बातम मै विश्‍वास कर्लकओर्से यिहाँ म्‍वार मुद्दा चलल् बा’ कैक मै एकचो बरा सोरले कनहुँ। यी बाहेक और कौनो बातम फे हिँक्र महीह दोष लगाइ सेकुइया नैहुइट।” प्रे 
मुक्तिक डगरक बारेम फेलिक्‍स मजासे जानरख्‍लह। उहओर्से ऊ अत्रा बात सुन्‍ल त उ दिनिक बहसह स्‍थगित कर्टीहुँकन कल “सेनापति लुसियस यिहाँ अइहीँ त मै टुन्‍हक मुद्दा फैसला कैदेहम।”
ऊ कप्‍तानह आज्ञा देल “जेलम पावलह हेर्टीरहहो तर हुँकहीन कुछ स्‍वतन्‍त्रता देहहो ओ हुँकहीन भेटघाट कर अइना ओ आवश्‍यक परल चिज पुगादेना मनैन रोकटोक जिन करहो।”
कुछ दिन पाछ फेलिक्‍स यहूदी जातिक आपन गोसिन्या द्रूसिल्‍लह लेक अइल। ऊ पावलह बलापठैल ओ येशू ख्रीष्‍टम विश्‍वास कर्ना बारेम पावलक मुहसे सुन्‍ल
जब पावल परमेश्‍वरक नजरम मनै ठीक जीवन जिएपर्ना अनुशासित हुइपर्ना ओ परमेश्‍वर मनैन्‍हक न्याय कर्ना दिन अइटीबा कैक बटोइल तब फेलिक्‍स डरागैल ओ कल “आजट्‍याका होगैल् आब जाइसेक्‍ठो मौका परी कलसे मै टुँहीन फेदोस्र बलैम।”
पावल घूस देडर्ठ कि कैक फेलिक्‍स आशा फे कैरख्‍लह। उहओर्से ऊ पावलह घरीघरी बलाइ पठाइँट्‍ ओ हुँकहीनसे बातचित करँट्‍
असिक दुइ वर्ष बितगैल्। तबदोस्र फेलिक्‍सक ठाउँम पर्किअस फेस्‍तस बडाहाकिम हुइल। फेलिक्‍स यहूदीन्‍हक समर्थन पैटीरना आशले पावलह झ्‍यालखानम रहन्‍देल
फेस्‍तस कैसरियम आक आपन लौव पदभार सम्‍हल्‍लक तीन दिन पाछ यरूशलेम गैल
मुख्‍य पूजारीहुँक्र ओ कुछ यहूदी अगुवाहुँक्र उहाँकठे पावल दोषी रलक बात बटोइल
हुँक्र पावलह डगरिहेम सिध्‍यादेना उद्देश्‍यले यरूशलेमम सारमाङ्‌गक लाग फेस्‍तसक आघ बिन्‍ती कर्ल
फेस्‍तस हुँकन कल “पावल कैसरियम जेलम बा ओ मै फे हाली उहाँ घुमजाइकठुँ
टुह्रमध्‍येम कुछ अगुवन म्‍वारसँग जैहीँ ओ यदि पावल खराब काम कैराखल कलसे हुँक्र वाकर विरोधम उहँ उजुर करसेक्‍ठ।”
फेस्‍तस आठदश दिन पाछ कैसरिया घुम्‍ल। द्वासर दिन ऊ अदालतम न्यायआसनम बैठ्‍क पावलह हाजिर करैना हुकुम देल
पावल अइल त यरूशलेमसे आइल यहूदीहुँक्र हुँकहार चारिओर जम्‍मा हुइल ओ हुँकहीन गम्‍भीर बातक अनेकौँ दोष लगैल। तर हुँक्र कौनो दोषक फे प्रमाण देह नैसेक्‍ल
तब पावल आपन बचाउक लाग कल “मै ना त यहूदीन्‍हक व्‍यवस्‍थक विरोधम ना त मन्‍दिरक विरोधम ना त रोमी सरकारक विरोधम कुछु अपराध कैरख्‍नु।”
फेस्‍तस यहूदीहुँकन खुशी पर्ना उद्देश्‍यले पावलह कल “मै टुँहीन यरूशलेमम पठैम ओ टुँहार मुद्दक फैसला मै उहँ कैदेहम। असिक कर्लसे कसिन हुई”
तर पावल जवाफ देल “नाहीँ रोमी अदालत त यिह हो। म्‍वार मुद्दक फैसला यिहँ हुइपरी। मै यहूदीन्‍हक कुछु खराबी नैकर्लहुइटुँ कना बात अप्‍नक लाग सब थाहाँ बा
यदि मै मृत्‍युदण्‍ड पैना कुछु अपराध कैरख्‍नु कलसे मै मुना फे तयार बाटुँ। तर यदि हुँकन्‍हक लगाइल दोष सत्‍य नैहुइटन कलसे महीह मुवाइक लाग हिँकन्‍हक हाँठम सुम्‍पना अधिकार केक्रो फे नैहो। मै रोमी शासक कैसर म्‍वार न्याय कैदेहीँ कैक बिन्‍ती करटुँ।”
तब फेस्‍तस आपन सल्‍लाहकारहुँकनसे सरसल्‍लाह कर्ल ओ पावलह कल “टुँ रोमी शासक कैसरक आघ बिन्‍ती कर्लो। उहओर्से आब मै टुँहीन रोमी शासकक्‌ठे पठैम।”
टनिक दिन पाछ फेस्‍तसह दर्शन करक लाग राजा हेरोद ओ हुँकहार बहिन्या बरनिकी कैसरियम अइल
हुँक्र उहाँ धेर दिनसम रहल समयम फेस्‍तस पावलक मुद्दक बारेम राजसे बटोइल। ऊ कल “फेलिक्‍सक थुनल एकठो कैदी यिहाँ बा
मै यरूशलेमम रहल समयम मुख्‍य पूजारीहुँक्र ओ यहूदी अगुवाहुँक्र वाकर विरोधम दोष लगैल ओ ओहीह मृत्‍युदण्‍ड देहक लाग महीसे कल
“तर मै हुँकन कनु ‘मनैन दोषी नैठह्राइट्‍सम किहुह फे दण्‍ड नैदेहपरट्‍। दोष लगावापाइल मनैया दोष लगुइयन्‍हक आघ आपन बचाउक लाग बोल्‍ना मौका पाइपर्ठा। यी रोमी सरकारक नियम हो।’
ओहीह दोष लगुइयन यिहाँ अइल त मै एक्‍को फे ढिल नैकर्नु। मै द्वासर दिन न्यायआसनम बैठ्‍क पावलह अदालतम हाजिर करैना हुकुम देनु
तर पावलक विरोधीहुँक्र उठ्‌क ओहीह लगाइल दोषम मै आपन स्‍वाँचलअस कुछु खराब बातक दोष नैपैनु
हुँकन्‍हक मुद्दा त हुँकन्‍हक्‍के धर्मक बारेम ओ येशू कना मुवल मनैयक बारेम रलहन। पावल उह मुवल येशू फेदोस्र जिरल कैक जिद्दी कर
यी विषयम सत्‍यतथ्‍य बात कसिक पत्ता लगैना हो कैक मै अलमलम परल रनहुँ। उहओर्से मै ओहीह ‘टुँहार मुद्दा यरूशलेमम जाक फैसला कर्लसे कसिन हुई’ कैक पुछ्‌नु
तर पावल रोमी शासकद्वारा आपन मुद्दक फैसला हुइपर्ना कैक बिन्‍ती करल। उहओर्से ओहीह रोमी शासकक्‌ठे पठैना व्‍यवस्‍था नैमिलट्‍सम मै ओहीह थुन्‍लरना आदेश देरख्‍नु।”
तबदोस्र हेरोद कल “यी मनैयक बात मै अपन्‍हे सुन पैटुँ त हुइनेरह।”
ओ फेस्‍तस कल “अप्‍न काल सुन्‍बी।”
द्वासर दिन हेरोद ओ बरनिकी भारी सम्‍मानसहित सभाभवनम अइल। हुँकन्‍हक सँगसँग सेनापतिहुँक्र ओ सहरक गन्यमान्य व्‍यक्तिहुँक्र फे रलह। फेस्‍तस हुकुम कर्ल त पावल सभम हाजिर करागैल
फेस्‍तस कल “राजा हेरोद ओ यिहाँ उपस्‍थित सब भद्रभलाद्‍मीहुँक्र यी मनैयह हेरी यिहाँक ओ यरूशलेमक सारा यहूदीहुँक्र यहीह मुवैहीपरी कैक माग कर्ठ
तर म्‍वार विचारम यी मनैया ज्‍यानसजाय पैना हिसाबक कुछु खराबी नैकर्लहो। ओ यी अपन्‍हे कैसरकठे आपन मुद्दक बिन्‍ती कर्लकओर्से मै यहीह रोमम पठैना विचार कैरख्‍नु
तर याकर बारेम मै का कैक कैसरह चिठी लिखुँ यहीह दोष लगैना स्‍पष्‍ट कारण त कुछु नैहो। उहओर्से मै यहीह अप्‍नहुँक्र सबजन्‍हक सामुन्‍नेम खासकैक हे राजा हेरोद अप्‍नक सामुन्‍नेम हाजिर करारख्‍नु। आब हम्र याकर छानबिन कर्बी त मै कैसरह चिठी लिख बनी कना आशा कैरख्‍नु
काकरकि एकठो कैदीक विरोधम लगागैल दोषक कारण स्‍पष्‍ट बिना पर्ल ओहीह शासकक्‌ठे पठैलसे वाकर त कुछ अर्थ नैरही।”
हेरोद पावलह कल “टुँ आपन पक्षम ब्‍वालसेक्‍ठो।”
तब पावल हाँठ पसार्क आपन बचाउक लाग ब्‍वाल लग्‍ल
“हे राजा हेरोद यहूदीहुँक्र महीह लगाइल सारा दोषक विषयम आज मै हजुरक सामुन्‍ने आपन बचाउक लाग ब्‍वाल पैलकम मै अपन्‍हेह धेर भाग्‍यमानी सम्‍झलबाटुँ
काकरकि यहूदीन्‍हक सब चालचलन ओ वादविवाद कर्ना बातक बारेम हजुर धेर जन्‍लबाटी। आब म्‍वार बिन्‍ती बा म्‍वार बयान धीरज कैक सुनदी
“मै पैल्‍ह आपन देशम दोस्र यरूशलेमम छोटीहमसे यहूदी समाजम हुर्कलकओर्से यहूदीहुँक्र म्‍वार जीवन कसिन रह कैक मजासे जन्‍ठ
मै हमार धर्मक फरिसी कना कट्‌टर समूहक मनैया रनहुँ। यी बात हिँकन पैल्‍हहेँसे थाहाँ बाटन ओ यदि हिँक्र चहलसे यी बात अपन्‍हे कहसेक्‍ठ। प्रे  फिलि 
परमेश्‍वर हमार पितापुर्खन करल प्रतिज्ञम मै आशा कर्लकओर्से आज म्‍वार मुद्दा यिहाँ चल्‍ती बा
हे राजा वास्‍तवम उह आशम रह्‍क हमार बाह्र कुल रातदिन जोशले परमेश्‍वरक आराधना कर्ठ। ओ मै फे उह आशम बाटुँ। मै उह आशा कर्लकओर्से यहूदीहुँक्र महीह दोष लगारख्‍ल
परमेश्‍वर मुवल मनैन फेदोस्र जियाइसेक्‍ठ कना बात काजे अप्‍नहुँक्र विश्‍वास कर्ना गाह्रो मन्‍ठी
“नासरत सहरक येशूम विश्‍वास कर्ना सबजन्‍हक विरोध करपर्ठा कैक महीह फे लागलरह। प्रे  
मै यरूशलेमम उह विरोध त कर्नु नि। मै मुख्‍य पूजारीनसे अधिकार पाक धेर भक्त जनहुँकन झ्‍यालखानम डार लगैनु ओ हुँकन मुवैना कामम फे मै सहमत हुइनु
मै हुँकन ‘आबठेसे मै येशूम विश्‍वास नैकरम’ कैक कह लगाइक लाग धेर फ्‍यारा ठाउँठाउँक सभाघरम सजाय देह लगैनु। मै हुँकनसे रिसले चूर होक और देशक सहरसहरम फे जाक हुँकन सतैनु
“एक दिन मै मुख्‍य पूजारीनसे अधिकार ओ आज्ञा पाक यिह कामक लाग दमस्‍कस जाइटनहुँ
हे महाराज डगरिम जैटीजैटी दुपहरक समयम दिनसे फे चह्‍कार ज्‍योति आकाशमसे मै ओ म्‍वारसँग रहुइयन्‍हकम चम्‍कटह
ओ हम्र सबजन भूइँयम गिरगैली। तब मै हिब्रू भाषम महीह असिक कहट्‍ सुन्‍नु ‘शाऊल शाऊल काजे टुँ महीह सँताइटो टुँ म्‍वार इच्‍छक विरोधम चल्‍ना त टुँहीन जो बठैठा।’
“मै कनु ‘प्रभु अप्‍न के हुइटी’
“प्रभु महीह कल ‘मै येशू हुइटुँ जेहीह टुँ सँताइटो
आब उठो मै टुँहीन आपन सेवक ओ साक्षी नियुक्त करक लाग टुँहारठे देखपर्लक हुइटुँ। टुँ आपन द्‌याखल बात ओ भविष्‍यम मै टुँहीन देखैना बात मनैन कह परी
मै टुँहीन यहूदी ओ गैरयहूदीन्‍हकठे पठाइक लाग बाटुँ। मै टुँहीन हुँकनसे छुट्‌कारा देहुइयाबाटुँ
टुँ हुँकन्‍हक आँख खोलदेक हुँकन अन्‍धारमसे अजरारम ओ शैतानक शक्तिमसे परमेश्‍वरकठे घुमाइपरी। असिक हुँक्र म्‍वारम विश्‍वास कैक आपनआपन पापक क्षमा पैहीँ ओ परमेश्‍वरक र्‍वाजल मनैन्‍हक बगालिम स्‍थान पैहीँ।’
“उहओर्से हे महाराज हेरोद मै स्‍वर्गसे आइल उ दर्शनम प्रभुक देखाइल बातक आज्ञाकारी हुइनु
मै पैल्‍ह दमस्‍कसम दोस्र यरूशलेम सहर लगायत सारा यहूदिया देशम ओ गैरयहूदीन्‍हकठे फे आपनआपन पापी मन परिवर्तन करो ओ परमेश्‍वरकठे घुमो कैक प्रचार कर्नु। ओ असल काम कैक आपन जीवन परिवर्तन हुइलक बात प्रमाणित करो फे कनु। प्रे 
यिह बात प्रचार कर्लक कारण यहूदीहुँक्र महीह मन्‍दिरम पक्रल ओ मुवैना कोसिस कर्ल
तर आजसम परमेश्‍वर म्‍वार सुरक्षा कर्लबाट। उहओर्से मै छोटीबरा सबजहन साक्षी देटी यिहाँ ठह्र्‍याइल बाटुँ। अवस्‍य पूरा हुई कैक अगमवक्तन्‍हक ओ मोशक ब्‍वालल् वचन बाहेक मै और कुछु नैकलहुइटुँ
अर्थात् ख्रीष्‍टह दुःख भोग्‍क मुवपरहीन ओ मुवलमसे फेदोस्र जिनामध्‍येम पैल्‍ह व्‍यक्ति उहँ हुहीँ। असिक उहाँ यहूदीहुँकन ओ गैरयहूदीहुँकन परमेश्‍वरक ज्‍योतिक बारेम सिखैहीँ।” यशै    कोर 
पावल बोल्‍टीबोल्‍टी बीचम फेस्‍तस बरा सोरले कल “रै पावल टैँ आब जातसे बौरागैल्‌या ट्‌वार धेर विद्या टोहीह असिन बनाराखल।”
पावल कल “माननीय फेस्‍तस मै बौरा नैहुइटुँ मै सत्‍यसत्‍य बात बट्‌वाइटुँ
राजा हेरोदह यी सब बात थाहाँ बाटन। यी सब घट्‍नासे उहाँ परिचित हुइलकओर्से मै निर्धक्‍कसे बोल्‍टीबाटुँ काकरकि यी घट्‍ना गुपचुपम हुइलक नैहो
हे महाराज हेरोद का हजुर अगमवक्तन्‍हक कहल बात विश्‍वास कर्ठी हजुर विश्‍वास कर्ठी कना बात म्‍वार लाग थाहाँ बा।”
हेरोद पावलह कल “का टुँ महीह ख्रीष्‍टियन हुइक लाग एक्‍कघरीम मनाडरम कैक सोँचरख्‍लो”
पावल जवाफ देल “चाहा एकघरी लाग चाहा धेर समय लाग हजुर केल नाहीँ तर यिहाँ उपस्‍थित सबजन म्‍वारअस हुइलसे झन् मजा हुइनेरह कैक मै परमेश्‍वरसे प्रार्थना कर्ठुं। तर म्‍वार हाँठम लागल यी हतकडीभर अप्‍नहुँकन्‍हकम जिन लाग।”
तब राजा शासक बरनिकी ओ और सबजन जर्‍याकजुरुक उठ्‌ल
हुँक्र सभाभवनमसे निक्रटीनिक्रटी अप्‍नअप्‍न असिक बट्‌वाइलग्‍ल “यी मनैया मृत्‍युदण्‍ड पैना या जेल जैना हिसाबक कुछु अपराध नैकर्लहो।”
हेरोद फेस्‍तसह कल “यदि यी मनैया ‘रोमी शासक कैसर म्‍वार न्याय कैदेहीँ’ कैक बिन्‍ती नैकर्लरहट्‍ त यहीह छोरदेलसे फे हुइनेरह।”
जब हम्र पानीजहाजम चिहुर्क इटालिया देश जाइपर्ना निर्णय हुइल् तब पावल ओ और कैदीहुँक्र युलियसक जिम्‍मा लगागैल। ऊ शाही पल्‍टनक रोमी कप्‍तान रलह
हम्र सबजन एड्रामिटेनोस सहरसे अइलक एकठो पानीजहाजम चिहुर्ली। उ पानीजहाज चलल् ओ एशिया क्षेत्रक सुमुद्रक किनारम रहल विभिन्‍न सहर हुइटी जउइया रह। हमारसँग माकेडोनिया क्षेत्रक थेसलोनिका सहरसे आइल अरिस्‍तार्खस नाउँ रहल एकठो विश्‍वासी फे रलह
द्वासर दिन हम्र सीदोन सहरम पुग्‍ली। उ ठाउँम कप्‍तान युलियस पावलह दया कर्ल ओ हुँकहीन सङ्‌घरेन्‍हकठे जाक भेटघाट कर्ना ओ आवश्‍यक सहायता लेना अनुमति देल
उहाँसे हमार पानीजहाज फेदोस्र चलल् ओ उल्‍टाओर्से बर्का बयाल बहलक कारण जहाजह आघ जैना कर्रा पर्लस। उहओर्से हम्र बयालसे बचक लाग साइप्रस टापुक ओल्‍टओल्‍ट उत्तरओर गैली
हम्र किलिकिया ओ पामफिलिया क्षेत्रक लग्‍घलग्‍घ पानीजहाजम यात्रा कर्टी लुकिया क्षेत्रम रहल माइरा सहरम पुग्‍ली
उहाँ कप्‍तान युलियस एकठो पानीजहाज भेँटैल। उ जहाज अलेक्‍जेन्‍ड्रिया सहरसे आरलहा ओ इटालिया देशम जउइया रह। कप्‍तान हमन उह जहाजम चिउह्रैल
हमार पानीजहाज धेर दिनसम सुस्‍तसुस्‍त चलल् ओ हम्र बल्‍लबल्‍ल क्‍नीडस सहरक लग्‍घ पुग्‍ली। बर्का बयाल उल्‍टाओर्से बहटीरलक कारण हम्र आघ जाइ नैसेक्‍ली। उहओर्से हम्र दखिनओर लग्‍ली ओ क्रेट टापुक ओल्‍टओल्‍ट सालमोने कना ठाउँक पञ्‍ज्रपञ्‍ज्र गैली
हम्र धेर मुस्‍किलसे टापुक किनारकिनार हुइटी लासिया सहरक लग्‍घ रहल सुन्‍दर बन्‍दरगाह  बन्‍दरगाह बन्‍दरगाह कलक पानीजहाज रोक्‍ना समुद्रकिनारक ठाउँ अर्थात् पानीजहाजक स्‍टेसन हो। कना ठाउँम पुग्‍ली
उ ठाउँम पुगट्‍पुगट्‍ त धेर समय बितरलहा यिहाँसम कि ब्रत रना विशेष दिन समेत बितरलहा। समुद्रम आँधीबौखा अइना मौसम हुइलकओर्से पानीजहाजक यात्रा फे खतरा होरलहा। उहओर्से पावल हुँकन असिन चेताउनी देल
“हेरी सङ्‌घारीहुँक्र महीह का लागटा कलसे यदि हम्र आघ जैना हो कलसे जहाज ध्‍वस्‍त हुइना ओ मालसामान नोक्‍सान हुइना केल नाहीँ तर हमार जीउज्‍यान समेत जैना डर बा।”
तर कप्‍तान पावलक बात नैमन्‍ल। बेनसे उ जहाज चलुइयक ओ जहाजक मालिकक् कहल मन्‍ल
सुन्‍दर बन्‍दरगाह हिउँद बिताइक लाग सुरक्षित ठाउँ नैरलकओर्से जहाजक धेर जन जसिक हुइलसे फे फोनिक्‍स सहर नैपुग्‍क नैहुई कहलग्‍ल। काकरकि फोनिक्‍स दखिनपश्‍छिउँ ओ उत्तरपश्‍छिउँओर केल खुला रहल क्रेटक एकठो पानीजहाज रोक्‍ना ठाउँ रह ओ उहँ जाक हिउँद बितैना हुँकन्‍हक विचार रलहन
दखिनओरसे बयाल सुस्‍तसुस्‍त बह लागल त हुँक्र “आब हम्र फोनिक्‍स पुगसेक्‍ठी” कैक विचार कर्ल। उहओर्से हुँक्र जहाजह अड्‍काइल लङ्‌गर  लङ्‌गर चल्‍तीरहल लाऊ या पानीजहाजह पानीक माझम र्‍वाक परल कलसे डौँरी या साङ्‍लले बाहान्‍गैल् पानीम टरसम खसाजैना फलामक साधन हो। झिँक्‍ल ओ जहाजह स्‍याकलसम क्रेटक किनारकिनार लैजाइ लग्‍ल
तर एक घरिक पाछ त टापुओरसे उत्तरपूर्वी कैजिना बर्का आँधीबौखा एकचोट्‌टे अन्‍धाधुन्‍द आगैल्
उ आँधी हमार जहाजह समुद्रओर धक्क्‍याइलागल ओ वाकर आघ हमार कुछ सीप नैलागल। उहओर्से जहोँर लैजाइलैजाइ कैक हम्र जहाजह सोझार छोरदेली
हम्र क्‍लौडा कना एकठो छुटीमुटि टापुक दखिनओर पुग्‍ली त आँधी डानडान छेकजाइअस हुइल्। तब हम्र जहाजक पाछओर बान्‍धल लाऊह मुस्‍किलले जोगाइ सेक्‍ली
हुँक्र लाऊह बल्‍लबल्‍ल तान्‍क जहाजम ढर्ल ओ जहाजह ठूलठूल डौँरीले बलगरक बहन्‍ल। आब सिरटिसओर समुद्री किनारक बालुरम जहाज भास्‍याजाइ कना डर होगैल्। उहओर्से हुँक्र जहाजक पाल खसादेल ओ जहाजह आँधीक भरम छोरदेल
आँधीबौखाजुन डरलग्‍टिक अइटीकअइटी रलक कारण द्वासर दिन हुँक्र जहाजक मालसामान समुद्रम झब्‍बाझब फाँक लग्‍ल
तीसर दिन हुँक्र जहाज चलाइबेर प्रयोग कर्ना धेर सामान समुद्रम फाँकदेल
आँधीबौखा अइटीकअइटी रलक कारण हम्र धेर दिनसम ना त दिन देख्‍ली ना त तोरैँया देख्‍ली। ओ आखिरम हमार बच्‍ना आशा फे मुगैल्
हुँक्र खाना नैखैलक कयौ दिन होरलहन। पावल सबजन्‍हक सामुन्‍नेम ठह्र्‍याक कल “हेरी सङ्‌घारीहुँक्र अप्‍नहुँक्र म्‍वार सल्‍लाह मान्‍क क्रेटसे जहाज नैचलाइपर्नारह। यदि अप्‍नहुँक्र म्‍वार कहल मन्‍टी कलसे हम्र असिन दुःखम नैपर्नेरलही ओ मालसामान नोक्‍सान फे नैहुइनेरह
आब मै अप्‍नहुँकन उत्‍साह देह चाहटुँ हरेस जिन खाई। जहाज नाश होगैलसे फे हमार केक्रो ज्‍यान जउइया नैहो
मै परमेश्‍वरक मनैया हुइटुँ ओ उहाँक सेवा कर्ठुं। आज रात एकठो स्‍वर्गदूत म्‍वार पञ्‍ज्र ठह्र्‍याक
महीह कल ‘पावल जिन डराओ टुँहीन रोमी शासकक् सामुन्‍ने जैही परी। हेरो परमेश्‍वर टुँहारसँग जहाजम यात्रा कर्ना सबजन्‍हक सुरक्षा करहीँ।’
उहओर्से हेरी सङ्‌घारीहुँक्र हरेस जिन खाई। काकरकि परमेश्‍वर महीह ज्‍या कैरख्‍ल उह हुउइया बा कैक मै विश्‍वास कर्ठुं
तर हम्रभर कौनो एकठो टापुम ठोक्‍याजैबी।”
आँधीबौखक फ्‍याला परल त चौध दिन होरलहा। आँधी आम्‍हीसम फे हमन एड्रियास समुद्रम धक्‍यैटीरह। आधारातओर हम्र कौनो ठाउँक किनारओर पुगटीजसिन जहाज चलुइयन लग्‍लन
हुँक्र पानीक गहिराइ नप्‍ल त असी हाँठ पत्ता लगैल। हुँक्र टनिक दूर जाक फेदोस्र पानीक गहिराइ नप्‍ल त साठी हाँठ पत्ता लगैल
हमार जहाज चट्‌टानम ठोक्‍क्‍याजाइ कि कना डरले हुँक्र जहाजह अड्‍काइक लाग पाछओरिक चारठो लङ्‌गर खसादेल ओ झट्‌ट अजरार होजाए कैक प्रार्थना करलग्‍ल
तब जहाज चलुइयन जहाजमसे भागक लाग रलह। हुँक्र आघओरिक लङ्‌गर खसैना बहाना कैक लाऊह त जहाजमसे समुद्रम खसारख्‍लह
तब पावल कप्‍तान ओ सिपाहीहुँकन कल “यदि यी मनै जहाजमसे भगहीँ कलसे अप्‍नहुँक्र बच्‍ना आशा नैकर्लसे फे हुइठा।”
यी बात सुन्‍टीकि सिपाहीहुँक्र जहाजम बान्‍धल लाऊक डौँरी काटदेल ओ लाऊह पुहदेल
बिहान हुइना ब्‍याला पावल सबजहन कुछुकुछु खाइ कल। ऊ कल “अप्‍नहुँक्र चिन्‍तित होक मजासे खाना नैखैलक आज चौध दिन होस्‍याकल
कुछुकुछु खाइ कना म्‍वार बिन्‍ती बा। अप्‍नहुँक्र बिना खैल कहाँ बाँच सेक्‍बी अप्‍नहुँकन्‍हक कपारिक एकठो भुत्‍ला फे झरुइया नैहो।”
अत्रा कैक सेक्‍ल त पावल रोटी लेल ओ सबजन्‍हक सामुन्‍ने परमेश्‍वरह धन्‍यवाद देल ओ खन्‍टाक खाइलग्‍ल
तबदोस्र हुँक्र सबजन हौसला पैल ओ खाना खैल
हम्र जहाजम जम्‍माजम्‍मी दुइ सय छयहत्तर जन रलही
सबजन अघाअघा खैल त हुँक्र गोहूँभर सब समुद्रम फाँकदेल ओ जहाजह हलुक बनैल
अजरार हुइल् त समुद्रक एक किनारा देखपरल तर हुँक्र उ ठाउँह चिन्‍ह नैसेक्‍ल। किनारम सम्‍म ओ कोन्‍वा परल ठाउँ देख्‍लकओर्से हुँक्र जहाजह स्‍याकलसम उहँ भास्‍यादेना विचार कर्ल
हुँक्र लङ्‌गर बान्‍धल डौँरी सब काटदेल ओ लङ्‌गर समुद्रम रहन्‍देल। तबदोस्र हुँक्र जहाज सोझर्ना साधनह बान्‍धल डौँरी छोरदेल आघओरिक पाल बयालओर उठादेल ओ जहाजह किनारओर लैगिल
तर पानीम रहल बालुरक रासम जहाज ठोक्‍क्‍याइल ओ ओइहेँम भास्‍यागैल्। जहाजक आघक भाग अत्रा कर्रसे अँटकगैल् कि उ हलचल कर नैलागल ओ पाछक भागजुन छल्‍कक् झोक्‍कले टुक्रिटुक्रा हुइलागल
कैदीहुँक्र पहुँर्क भागजैहीँ कैक सिपाहीहुँक्र हुँकन मुवादेना विचार कर्ल
तर कप्‍तान पावलह बचाइ चहलकओर्से किहुह फे मुवाइ नैदेल। ऊ सिपाहीहुँकन ओसिक कर्नासे रोक्‍ल। बेनसे ऊ “पौँह्र सेकुइयनभर जहाजमसे फन्‍को ओ पहुँर्टी आघहेँ किनारम चलजाओ
ओ बाँकी रहुइयनजुन फल्‍यमम या जहाजक टुक्रमम जाओ” कैक आदेश देल। असिक हम्र सबजन सकुशल किनारम पुग्‍ली
हम्र सकुशल किनारम पुग्‍ली त उ टापुक नाउँ माल्‍टा हो कैक थाहाँ पैली
उ ठाउँक मनै हमन एकदम धेर दया देखैल। झरी वर्षटह ओ ठण्‍डी बाह्रल रह उहओर्से हुँक्र आगी दम्‍कैल ओ हमन ताप बलैल
पावल एक ब्‍वाझा झँख्रा बिटोर्क आगीम डर्ल त आगीक रापले एकठो सँप्‍वा निक्रल ओ हुँकहार हाँठम खपकदेलिन
पावलक हाँठम सँप्‍वा झुलल् देख्‍क उ ठाउँक मनै अप्‍नअप्‍न कहलग्‍ल “यी मनैया पक्‍क फे ज्‍यानमारा हो। यी समुद्रमसे त बाँचगैल् तर न्यायमसे बाँच नैस्‍याकल।”
तर पावल उ सप्‍वह आगीम झिट्‌कारदेल ओ हुँकहीन कुछु नैहुइलन
उ ठाउँक मनै “आब पावलक जीउ सुवैहीस या ऊ एक्‍कासी ढल्‍क मुउइया बा” कैक ह्‍यारलग्‍ल। तर धेर समयसम रहबेर फे हुँकहीन कुछु नैहुइल् देख्‍क हुँकन्‍हक विचार बदलगैलन ओ कहलग्‍ल “यी त डिउँटा हुइट”
उ टापुम पब्‍लियस नाउँक एकठो शासक रलह। हुँकहार जग्‍गाजमिन ओठेसे लग्‍घहेँ रलहन। ऊ हमन पौन्‍हा मान्‍क तीन दिनसम आपन घरम भारी मानमर्जाट्‍ कैक ढर्ल
उ समयम पब्‍लियसक बाबा जरकमार बेराम रलह ओ हुँकाहारम आउँ फे परलरलहन। पावल हुँकाहारठे गैल ओ हुँकाहारम हाँठ ढैक प्रार्थना कैदेल त ऊ चोखागैल
असिक चोखैलक थाहाँ पैल त उ टापुम रहल सब बेरम्‍हेन अइल ओ चोखागैल
उ ठाउँक मनै धेर उपहार देक हमन आदर कर्ल। हम्र पानीजहाजम चिउह्रलग्‍ली त हमन आवश्‍यक पर्ना चिजबिज फे हुँक्र जहाजम पुगादेल
जहाज टुक्रिटुक्रा हुइलक तीन मैन्‍हापाछ हम्र और जहाजम चिहुर्ली। उ जहाज अलेक्‍जेन्‍ड्रियासे आक हिउँदभर माल्‍टा टापुम रह। उ जहाजक आघक भागम जुम्‍ल्‍याहा डिउँटन्‍हक मूर्ति बनाइल रह
हम्र सुराकुसाई सहरम पुग्‍ली ओ उहाँ तीन दिन रली
उहाँसे हम्र पानीजहाजम रेगियन सहरम पुग्‍ली। द्वासर दिन दखिनओरसे बयाल बह लागल ओ तीसर दिन हम्र पटिओली सहरम पुग्‍गैली
उ सहरम हम्र कुछ विश्‍वासीहुँकन भेँटैली। हुँक्र हमन सात दिनसम उहँ रह्‍जाओ कैक कल। सात दिन पाछ हम्र रोम सहर जाइक लाग उहाँसे नेङ्‌ग्‍ली
हम्र अइटीबाटी कैक रोमक विश्‍वासीहुँक्र सुनरख्‍लह। हुँक्रमध्‍ये कत्रा जन हमन भेँटाए अप्‍पियस बजारसम आरलह ओ कत्रा जनजुन तीनपाटी कना ठाउँसम आरलह। हुँकन देख्‍क पावल परमेश्‍वरह धन्‍यवाद देल ओ हौसला पैल
हम्र रोमम पुग्‍ली त पावल एकठो सिपैहेक रेखदेखम अल्‍ग ड्‍यारा लेक बैस्‍ना अनुमति पैल
पावल रोमम अइलक तीन दिन पाछ यहूदीन्‍हक स्‍थानीय अगुवन बलापठैल। हुँक्र जम्‍मा हुइल त पावल हुँकन कल “हेरो भैयौ मै हमार जाति या हमार पितापुर्खासे चल्‍तीआइल रीतिथितिक विरोधम कुछु नैकर्लरनहुँ तर फे मै यरूशलेमम पक्राउ पर्नु ओ रोमी सरकारक हाँठम सुम्‍प्‍वापैनु
रोमीहुँक्र महीह छानबिन कर्ल ओ मृत्‍युदण्‍ड देहपर्ना किसिमक कुछु दोष नैभेटैलक कारण महीह छोरदेना विचार कैरख्‍लह
तर यरूशलेमक यहूदी अगुवन विरोध कर्ल। तबदोस्र आपन यहूदी जातिन्‍हक विरोधम दोष लगैना म्‍वार कुछु इच्‍छा नैरलसे फे महीह ‘रोमी शासक कैसर म्‍वार न्याय कैदेहीँ’ कैक बिन्‍ती कर्ना करऽ लागल। प्रे 
उहओर्से अप्‍नहुँकनसे भेटघाट कैक बातचित करक लाग आज मै अप्‍नहुँकन यिहाँ बलैनहुँ। हम्र इस्राएलीहुँकन्‍हक आशा करल ख्रीष्‍टम विश्‍वास कर्लकओर्से मै यिहाँ एकठो कैदी होरनु।”
हुँक्र कल “हम्र अप्‍नक बारेम यहूदियासे ना त एकठो चिठी पारख्‍ली ना त कुई उहाँसे आक अप्‍नक विरोधम कुछु नैमजा बात सुनरख्‍ली
तर हम्र अप्‍नक विचार सुन चाहटी काकरकि हम्र जहोँरतहोँर मनैन यी दलक विरोधम ब्‍वालल् केल थाहाँ पारख्‍ली।”
तब हुँक्र पावलक बात सुनक लाग एकठो दिन तोक्‍ल। उ दिन धेर मनै पावलक ड्‍यारम अइल। पावल बिहानसे लेक सन्‍झ्‍यासम परमेश्‍वरक राज्‍यक बारेम हुँकन शिक्षा देल। ऊ मोशक व्‍यवस्‍था ओ अगमवक्तन्‍हक किताबमसे येशूक बारेम लिखल बात बुझैटी हुँकन मनैना कोसिस कर्ल
हुँकहार कहल बात सुन्‍क कत्रा जन त मानडर्ल तर कत्रा जनजुन विश्‍वास नैकर्ल
हुँकन्‍हक बात नैमिल्‍लन हुँक्र ओत्रहम जाजाइक लाग रलह। तर जैनासे आघ पावल हुँकन कल “पवित्र आत्‍मा यशैया अगमवक्ताद्वारा टुन्‍हक पितापुर्खन कहल वचन ठीक रह
‘उ मनैन्‍हकठे जा ओ कोह्
“टुह्र सुन्‍ना त सुन्‍ठो
तर बुझ्‍बोबुझ्‍बो नैकर्टो
टुह्र हेर्ना त हेर्ठो
तर देख्‍बोदेख्‍बो नैकर्टो।” यशै 
ओ मै हुँकन मुक्ति देनेरनहुँ।’”
पावल अन्‍तम कल “आब मै अप्‍नहुँकन का कह चाहटुँ कलसे परमेश्‍वर हमन यी मुक्तिक बारेम वचन प्रचार कर गैरयहूदीन्‍हकठे फे पठारख्‍ल ओ हुँक्र वचन सुनुइयाबाट।”
ऊ अत्रा बात बट्‌वाक सेक्‍ल त यहूदीहुँक्र अप्‍नअप्‍न बाझाबाझ कर्टी उहाँसे गैल।
पावल पूरा दुइ वर्षसम रोमम आपन लेहल ड्‍यारम रल ओ हुँकाहारठे अउइया सबजन्‍हक ऊ स्‍वागत करँट्‍
ऊ साहसी होक परमेश्‍वरक राज्‍यक बारेम प्रचार करँट्‍ ओ प्रभु येशू ख्रीष्‍टक बारेम सिखाइट्‍। ओ हुँकहीन कुई फे रोकटोक नैलगाए
मै पावल येशू ख्रीष्‍टक कमारा यी चिठी लिखटुँ। उहाँ महीह आपन र्‍वाजल प्रेरित हुइक लाग बलैल ओ परमेश्‍वरक खुशीक खबर सुनैना कामक लाग अलग कर्ल
धेर साल आघ परमेश्‍वर खुशीक खबरक बारेम प्रतिज्ञा कर्ल। यिह प्रतिज्ञा अगमवक्ताहुँक्र पवित्र धर्मशास्‍त्रम लिख्‍ल
उ खुशीक खबर कलक परमेश्‍वरक छावा हमार प्रभु येशू ख्रीष्‍टक बारेम हो। उहाँ मनै होक राजा दाऊदक वंशम जन्‍मल
पवित्र आत्‍मक देखाइल अनुसार हमार प्रभु येशू ख्रीष्‍ट त परमेश्‍वरक शक्तिशाली छावा हुइट। यी बातह उहाँ मुवलमसे फेदोस्र जिलक बातले स्‍पष्‍ट पर्ठा
हमार प्रभु येशू ख्रीष्‍टद्वारा परमेश्‍वर महीह अनुग्रह कैक आपन विशेष दूत बनैल। सब जातिक मनै विश्‍वास करहीँ ओ उहाँक कहल मनहीँ कैक उहाँक सम्‍मानक लाग महीह यी खुशीक खबर सुनैना काम देगैल् बा
टुह्र फे हुँकन्‍हक सँगसँग येशू ख्रीष्‍टक मनै हुइक लाग बलागैल् बाटो
रोमम रहल टुह्र सब मनै परमेश्‍वरक प्रियहुँक्र उहाँक भक्त जन हुइक लाग बलागैल् मनै टुँहन मै यी चिठी लिखटुँ। हमार परमेश्‍वर बाबा ओ प्रभु येशू ख्रीष्‍ट टुँहन अनुग्रह ओ शान्‍ति देहीँ
ख्रीष्‍टम टुह्र विश्‍वास करल बात सबजहन थाहाँ बा। उहओर्से पैल्‍ह टुह्र सबजन्‍हक लाग मै येशू ख्रीष्‍टद्वारा आपन परमेश्‍वरह धन्‍यवाद देठुँ
उहाँक छावक खुशीक खबर सुनाक मै हृदयसे जो उहाँक सेवा कर्ठुं। मै प्रार्थना करबेर टुँहन फे सम्‍झठुँ। म्‍वार कहल बात सत्‍य हो कैक त परमेश्‍वर अपन्‍हे साक्षी हुइट
परमेश्‍वरक इच्‍छा अनुसार आब टुँहन भेँटाइ सेकूँ कैक मै उहाँह बिन्‍ती करटुँ
पवित्र आत्‍मसे पाइल आशिष देक टुँहन विश्‍वासम अरगर बनाइ सेकूँ कना म्‍वार भारी इच्‍छा बा
म्‍वार विश्‍वासले टुँहन ओ टुन्‍हक विश्‍वासले महीह बल मिल सेकी कना म्‍वार चाहना बा
भैयौ टुँहन भेँट्‍ना मै धेर फ्‍यारा विचार कर्नु तर कौनो ना कौनो कारणले आम्‍हीसम आइ नैसेक्‍नु कना बात टुह्र थाहाँ पाइल मै चाहटुँ। और ठाउँक गैरयहूदी मनैन् आत्‍मिक रूपम परिपक्‍व बनाइक लाग सहायता करअस मै टुँहन फे सहायता कर सेकूँ कना मै चहठुँ। प्रे 
काकरकि महीह सभ्‍यअसभ्‍य पह्रलनैपह्रल सबजहन खुशीक खबर सुनैना कर लागल बा
उहओर्से टुह्र रोमम रहल मनैन फे यी खुशीक खबर सुनैना म्‍वार धेर इच्‍छा बा
यी खुशीक खबर सुनैना महीह लाज नैलागट्‍ काकरकि विश्‍वास कर्ना सबजहन मुक्ति देहक लाग यी खुशीक खबर त परमेश्‍वरक शक्ति हो पैल्‍ह यहूदीन दोस्र गैरयहूदी मनैन। मर्क 
हब  यी खुशीक खबरम परमेश्‍वरसे अइना धार्मिकता प्रकट होरहल ओ यी धार्मिकता कना बात विश्‍वासमसे सुरु हुइठा ओ विश्‍वासम जो पूरा हुइठा। धर्मशास्‍त्रम फे अस्‍तह बात लिखल बा “विश्‍वासद्वारा धर्मी ठह्रागैल् मनै जो जीवन पैठ।”  विश्‍वासद्वारा धर्मी ठह्रागैल् मनै जो जीवन पैठ याकर और अर्थ यी फे हुइसेक्‍ठा “धर्मी मनै विश्‍वासद्वारा जो जिठ।”
परमेश्‍वरक रिस मनैन्‍हक पाप ओ दुष्‍ट कामक विरोधम स्‍वर्गसे प्रकट होरहल। हुँक्र आपन दुष्‍ट कामले सत्‍य बातह दबैठ
परमेश्‍वरक बारेम मनै जानपर्ना बात हुँकन थाहाँ बाटन काकरकि परमेश्‍वर अपन्‍हे हुँकन छर्लङ्‌ग हुइना हिसाबले उ बात देखादेरख्‍ल
संसारक सृष्‍टि हुइल्‌ठेसे जो उहाँक बनाइल चिजले मनै परमेश्‍वरह जानसेक्‍ठ। परमेश्‍वरक अनन्‍त शक्ति ओ परमेश्‍वरीय स्‍वभाव जसिन नैदेखपर्ना गुण फे हुँक्र मजासे बुझसेक्‍ठ। उहओर्से हुँकन्‍हक बहाना बनैना ठाउँ नैहुइटन
हुँक्र परमेश्‍वरह चिन्‍ह्‍क फे परमेश्‍वरह करपर्ना महिमा नैकर्ल ना त हुँक्र उहाँह धन्‍यवाद देल हुँकन्‍हक विचार काम नैलग्‍ना हुइलन ओ हुँकन्‍हक मूर्ख मन अन्‍धकारले भरगैलन। एफि 
हुँक्र अपन्‍हेह बुद्धिमान सम्‍झलसे फे मूर्ख हुइल
हुँक्र नाश नैहुइना परमेश्‍वरक महिमा करपर्ना ठाउँम नाश हुइना मनै पशु चिरैँचुरुङ्‌गन ओ घस्रना जनावरन्‍हक मूर्तिह पूजा कर्ल। व्‍य 
उहओर्से हुँकन्‍हक हृदयक ख्‍वाजल घिनलग्‍टिक अवस्‍थम जो परमेश्‍वर हुँकन जाइदेल ओ हुँक्र अप्‍नअप्‍न लाजलग्‍टिक काम कैक आपन शरीरह अपवित्र पर्ल
हुँक्र परमेश्‍वरक सत्‍य बातह झूट बातसे साँटफेर कर्ल। सृष्‍टि करुइया ओ सड्‌डभर आदर पाइपर्ना परमेश्‍वरह छोर्क हुँक्र त उहाँक सृष्‍टि करल चिजिक पूजा ओ सेवा कर्ल
उहओर्से परमेश्‍वर हुँकन हुँकन्‍हक्‍के घिनलग्‍टिक इच्‍छा अनुसारक काम कर देल। जन्‍नीमनै फे स्‍वाभाविक सहवास छोर्क जन्‍नीमनैनसे जो एकआपसम अस्‍वाभाविक सहवास कर्ल
ओसहेँक पुरुषहुँक्र फे जन्‍नीमनैनसे हुइना स्‍वाभाविक सहवास छोर्क और पुरुषन्‍हक लाग जर्ल ओ पुरुषहुँकनसे जो घिनलग्‍टिक काम कर्ल। हुँक्र आपन शरीरम करल दुष्‍ट कामक लाग उचित दण्ड भोग्‍ल
हुँक्र परमेश्‍वरह देहपर्ना मान्यता देह फे छोर्ल। उहाँ असिक मनै खराबी कर्टीरह्‍हीँ कैक हुँकन हुँकन्‍हक्‍के कुविचारम छोरदेल
उहओर्से हुँक्र सब किसिमक खराबी ओ दुष्‍टताले भरल बाट। हुँक्र ल्‍वाभ ओ घृणा कर्ठ आनक डाहा कर्ठ ओ हत्‍या कर्ठ। हुँक्र झग्रा कर्ठ छल कर्ठ ओ झूट बोल्‍ठ चिब्‍ली लगैठ
आनक निन्‍दा कर्ठ। हुँक्र परमेश्‍वरह फे घृणा कर्ठ केक्रो आदर नैकर्ट तर अपन्‍हे घमण्‍डले फुल्‍ठ बराबरा धाक लगैठ। खराब काम कर्ना लौवलौव जुक्ति लगैटीरठ। हुँक्र डाईबाबक बात नैमन्‍ट
हुँक्र मूर्ख बाट ओ करम कैक कहल बात फे नैकर्ट। हुँक्र प्रेम नैरहल निर्दयी मनै हुइट
असिन मनै मृत्‍युक योग्य रठ कना परमेश्‍वरक धार्मिक विधान जानजान्‍क फे हुँक्र ओस्‍तहेँ काम कर्ठ। ओत्र केल नाहीँ ओसिन काम कर्ना मनैन हुँक्र झन् उल्‍ट सुर्‍यैठ
उहओर्से संघारी का टुँ औरजहन दोष लगैठो टुँ जे रलसे फे दोषी नैहुइटुँ कैक बहाना बनैना ठाउँ नैहो। औरजहन दोष लगैना टुँ अपन्‍हेह दोषी ठह्रैटीबाटो काकरकि औरजहन जौन कामक दोष लगैठो उह काम टुँ फे कर्ठो। मत्ती  लूक 
परमेश्‍वर असिन काम कर्ना मनैन ठीकसे न्याय कर्ठ कना बात हमन थाहाँ बा
सङ्‌घारी टुँ असिन काम कर्ना मनैन दोषी ठह्रैठो तर अप्‍नजुन ओस्‍तहेँ काम कर्ठो। का परमेश्‍वर टुँहार न्याय करलगहीँ त टुँ उम्‍क सेक्‍बो
अथवा का टुँ परमेश्‍वरक अपार कृपा सहनशीलता ओ धीरजह तुच्‍छ सम्‍झठो परमेश्‍वर आपन कृपाद्वारा टुँहीन पापी मन परिवर्तन कैक परमेश्‍वरकठे घुम्‍ना मौका देटीबाट कना बात का टुँ थाहाँ नैपैटो
तर टुह्र कठोर होक उहाँकओर घुम नैचहलो। उहओर्से परमेश्‍वर रिसाइल दिन न्याय करबेर टुह्र भारी दण्‍ड पैबो। उ दिन परमेश्‍वर सबजन्‍हक न्याय ठीकसे करुइयाबाट
परमेश्‍वर हरेक मनैयह वाकर करल काम अनुसार इनाम देहुइयाबाट। भज  हितो 
कत्रा मनै भलाइक कामम लाग्‍क गौरव आदर ओ अनन्‍त जीवनक खोजी कर्ठ। परमेश्‍वर हुँकन अनन्‍त जीवन देहुइयाबाट
और मनै अपन्‍हेह केल प्रेम कर्ठ सत्‍य बातह इन्‍कार कर्ठ ओ खराब कामक पाछ लग्‍ठ। हुँकन्‍हकम परमेश्‍वरक रिस ओ दण्‍ड पर्ठन
खराब काम कर्ना सब मनैन पैल्‍ह यहूदीन तबदोस्र औरजहन दुःख कष्‍ट हुउइया बाटन
तर परमेश्‍वर असल काम कर्ना सब मनैन पैल्‍ह यहूदीन तबदोस्र औरजहन गौरव आदर ओ सुखशान्‍ति देहुइयाबाट
काकरकि परमेश्‍वर केक्रो पक्षपात नैकर्ट। व्‍य 
परमेश्‍वरक व्‍यवस्‍था नैपाइल गैरयहूदीहुँक्र पाप कर्लकओर्से हुँकन दोष लगैना व्‍यवस्‍थक आधार नैरलसे फे हुँक्र नाश हुइनेबाट। ओ व्‍यवस्‍था पाइल यहूदीहुँक्र पाप कर्लकओर्से उह व्‍यवस्‍थाद्वारा हुँकन्‍हक न्याय कैजिनेबा
काकरकि व्‍यवस्‍था सुन्‍क केल परमेश्‍वरक नजरम मनै धर्मी नैठह्रट तर व्‍यवस्‍था पालन कैक जो परमेश्‍वरक नजरम मनै धर्मी ठह्रठ
गैरयहूदी मनैन्‍हकठे यहूदीन्‍हक व्‍यवस्‍था नैहुइटन। तर जब हुँक्र स्‍वाभाविक हिसाबले व्‍यवस्‍थक बात पालन कर्ठ तब यी पालन करल बातले हुँकन्‍हकम जो व्‍यवस्‍था बाटन कना बात देखैठा
हुँकन्‍हक हृदयम व्‍यवस्‍थक चाहल बात लिखल बाटन कैक हुँक्र आपन चालचलनले देखैठ। काकरकि हुँकन्‍हक विवेकले कौनो ब्‍याला हुँकन दोष लगैठन ओ कौनो ब्‍याला ठीक काम करल समर्थन जनैठन
म्‍वार प्रचार करल खुशीक खबर अनुसार येशू ख्रीष्‍टद्वारा परमेश्‍वर मनैन्‍हक हृदयम रहल गुप्‍त बातक न्याय करुइयाबाट उ दिन अइटीबा
तर टुह्र जे यहूदी हुइटुँ कैक व्‍यवस्‍थम भर पर्ठो ओ परमेश्‍वरह चिह्‍न्‍ठुँ कैक घमण्‍ड कर्ठो
परमेश्‍वर हमनसे का चहठ हमन सब थाहाँ बा कैक कठो। टुह्र व्‍यवस्‍थमसे सिखागैल् असल बातम सहमत हुइठो
मनक आन्‍धर मनैन डोर्‍याइसेक्‍ठी कैक टुह्र धाक लगैठो अन्‍धकारम डगर नैदेख्‍ना मनैन्‍हक लाग अपन्‍हेह जाट्‌टीक ज्‍योति सम्‍झठो
ओ मूर्ख मनैन ठीक बात सिखाइसेक्‍ठी कठो। नैजन्‍ना मनैन शिक्षा देहुइयन हम्रहे हुइटी कठो ओ परमेश्‍वरक व्‍यवस्‍था हमारठे रलकओर्से जानपर्ना सब सत्‍य बात हमन थाहाँ बा कैक दाबी फे कर्ठो
आब टुह्र औरजहन शिक्षा देहुइयन का अपन्‍हे उ शिक्षा पालन कर्ठो त चोर्ना काम ठीक नैहो कैक टुह्र औरजहन प्रचार कर्ना मनै का अपन्‍हे चोर्ठो
व्‍यभिचार कर्ना ठीक नैहो कैक टुह्र औरजहन कना मनै का अपन्‍हे व्‍यभिचार कर्ठो मूर्तिपूजा घिनलग्‍टिक काम हो कैक टुह्र औरजहन सिखैना मनै का अपन्‍हे मन्‍दिर लुट्‍ठो
परमेश्‍वरक देहल व्‍यवस्‍था हमारठे बा कैक टुह्र घमण्‍ड कर्ठो का टुह्र उह व्‍यवस्‍था नाहाङ्‍क परमेश्‍वरक अनादर कर्ठो
धर्मशास्‍त्रम फे यी बात लिखल बा “टुह्र यहूदीन्‍हक कारण जो गैरयहूदीन्‍हक माझम परमेश्‍वरक बदनाम होरहल।” यशै 
यदि टुह्र व्‍यवस्‍था पालन कर्ठो कलसे खतना कर्ना यहूदी संस्‍कार फाइदाजनक बा। तर टुह्र व्‍यवस्‍था पालन नैकर्टो कलसे टुह्र खतना नैकर्ना अधर्मी मनैअस हुइटो
यदि खतना नैकर्ना मनै व्‍यवस्‍थमक धार्मिक विधान पालन कर्ठ कलसे का हुँकन खतना करल मनैअस परमेश्‍वर नैमनहीँ
टुह्र खतना कर्ना यहूदीहुँक्र खतना नैकर्ना गैरयहूदीहुँकनसे दोषी ठह्राजैबो काकरकि टुह्र लिखित व्‍यवस्‍था रहल ओ खतना चिन्‍ह पाक फे व्‍यवस्‍था पालन नैकर्टो तर खतना चिन्‍ह नैलगैलसे फे गैरयहूदीहुँक्र व्‍यवस्‍था पालन कर्ठ
बाहिरी रूपले केल यहूदी देखाजैना मनैया पक्‍का यहूदी नैहुइट्। ओसहेँक शरीरम लगाजैना बाहिरी चिन्‍ह केल पक्‍का खतना नैहो
भित्री रूपम यहूदी रलसे केल किहुह पक्‍का यहूदी मान सेक्‍जैठा। खतना कर्ना चिज त लिखित नियम पालन कर्ना बात नैहो पवित्र आत्‍माद्वारा मनैयक हृदयम कैजिना बात हो। असिन मनैयक प्रशंसा मनैनसे नाहीँ तर परमेश्‍वरसे हुइठा। व्‍य 
ओसिन हो कलसे यहूदी हुइलकम का फाइदा हुइल् त का खतना कर्टिम कुछ फाइदा बा
हरेक प्रकारले फाइदा बा। सबसे पैल्‍ह बात त परमेश्‍वर आपन वचन यहूदीहुँकन सुम्‍पलह
तर कत्रा जन विश्‍वास नैकर्ल त का हुइल् त हुँक्र विश्‍वास नैकर्ल कटिम का परमेश्‍वर फे विश्‍वासयोग्य नैहुइट त
ओसिन कहाँ हुइ सब मनै झूट रलसे फे परमेश्‍वर त सत्‍य जो बाट। जसिन कि धर्मशास्‍त्रम परमेश्‍वरक बारेम लिखल बा
“बोलीवचनम अप्‍न ठीक ठहर्ठी
ओ फैसला हुइबेर अप्‍नक जित हुइठा।” भज 
तर हमार करल खराब कामले परमेश्‍वरह झन् ठीक देखैठा कलसे हम्र का कही त का परमेश्‍वर हमनसे रिसैना अन्याय हो कत्रा मनै अस्‍तह विचार कर्ठ
ओसिन कहाँ हुइ यदि परमेश्‍वर न्यायी नैहुइट कलसे उहाँ मनैन्‍हक न्याय करक लाग कसिक योग्य हुइहीँ
कुई कहसेकी “म्‍वार झूटले परमेश्‍वरक सत्‍यताह स्‍पष्‍ट देखाक उहाँक झन् महिमा हुइठा कलसे काजे महीह पापी ठह्रैना”
असल चिज ह्‍वाए कैक हम्र पाप करी कली हुँ कुईकुई यिह बातक निन्‍दापूर्ण दोष हमन लगैठ। असिन मनै ठीक सजाय पउइयाबाट
ओसिन हो कलसे का हम्र यहूदीहुँक्र औरजहनसे असल बाटी त अवस्‍य फे नैहुइटी। यहूदी ओ गैरयहूदी फे सब समान रूपले पापक पन्‍जम बाट कैक मै आघहेँ देखासेक्‍नु
धर्मशास्‍त्रम फे अस्‍तह बात लिखल बा
“धर्मी कुई फे नैहो एकठो फे नैहो
परमेश्‍वरक बात बुझ्‍ना मनै कुई फे नैहो
परमेश्‍वरक खोजी कर्ना मनै कुई फे नैहो
सबजन बहेँट्‌टर होरल
ओ काम लगुइया कुई फे नैहो
असल काम करुइया एकठो फे नैहो।” भज  
“हुँकन्‍हक बोली त खुल्‍ला गर्‍यमसे
अइना दुर्गन्‍धअस बाटन
हुँक्र छली बात बटोइठ।”
“हुँकन्‍हक बोली साँपक विषअस बाटन।” भज  
“हुँक्र सरप्‍टीरठ ओ मनक तीत बातक फुर्का मर्ठ।” भज 
“हुँक्र हत्‍या कर्नाम महाझट्‌कार बाट
हुँकन्‍हक न्याङ्‌गल डगरिम विनाश
ओ दुर्दशा केल रठन
शान्‍तिसे जिना बात हुँक्र जन्‍ल नैहुइट।” यशै 
“हुँक्र परमेश्‍वरक डर नैडरैट।” भज 
व्‍यवस्‍थक बात त व्‍यवस्‍था पाइल मनैन लागू हुइठा कना बात हमन थाहाँ बा। उहओर्से दोषमुक्त हुइक लाग कुई फे कुछु कहसेकुइया नैहो ओ सारा संसार परमेश्‍वरक आघ जवाफ देहपरहिँस
व्‍यवस्‍था पालन कैक परमेश्‍वरक नजरम कुई फे धर्मी ठह्राजउइया नैहो काकरकि मनै पापी रहल बात त व्‍यवस्‍था मनैन देखैठा। भज  गला 
तर आब व्‍यवस्‍थाबिना परमेश्‍वर मनैन धर्मी ठह्रैठ कना बात उहाँ देखारख्‍ल। यिह बात व्‍यवस्‍था ओ अगमवक्तन्‍हक किताबम फे लिखल बा
येशू ख्रीष्‍टम विश्‍वास कर्ना सबजहन परमेश्‍वर धर्मी ठह्रैठ। मनैमनैन्‍हक बीचम कुछु भिन्‍नता नैहो गला 
काकरकि सबजन पाप कैरख्‍ल ओ परमेश्‍वरक महिमासम पुग नैसेक्‍लहुइट
तर परमेश्‍वर हमन दानक रूपम अनुग्रह कैक धर्मी ठह्रैठ। उहाँ यी काम ख्रीष्‍ट येशूद्वारा पापक दण्‍डसे हमन छुट्‌कारा देक कर्ठ
हमार पापक मूल्‍य चुकैना बलिदान हुइक लाग ख्रीष्‍ट येशूह परमेश्‍वर संसारम पठैल। म्‍वार लाग येशू आपन रगत बहाक बलिदान हुइल कना बात विश्‍वास कर्ना मनै धर्मी ठह्राजैठ। परमेश्‍वर पापक सजाय ख्रीष्‍टम देक अपन्‍हेह न्यायी देखैल काकरकि ख्रीष्‍ट अइनासे आघ परमेश्‍वर आपन रिस थाम्‍क मनैन्‍हक करल पापक सजाय हुँकन नैदेल
असिक येशूह बलिदान हुइक लाग पठाक परमेश्‍वर अपन्‍हे धर्मी रलक बात ओ येशूम विश्‍वास कर्ना मनैन धर्मी ठहरैना बात उहाँ वर्तमान समयम प्रमाणित कर्ल
ओसिन हो कलसे केँह्‍का लाग घमण्‍ड कर्ना घमण्‍ड कर्ना त बातऽ नैहो। धर्मकर्मले मनैन घमण्‍डी बनैठा तर ख्रीष्‍टम विश्‍वास कर्लसे आपन धर्मकर्मम घमण्‍ड कर्ना बातऽ नैआइट
असिक हम्र जन्‍ठी कि व्‍यवस्‍थक धर्मकर्म कैक नाहीँ तर ख्रीष्‍टम विश्‍वास कैक केल परमेश्‍वरक आघ हम्र धर्मी ठह्राजैठी
का परमेश्‍वर यहूदीन्‍हक केल परमेश्‍वर हुइट का गैरयहूदी मनैन्‍हक परमेश्‍वर नैहुइट अवस्‍य उहाँ सबजन्‍हक परमेश्‍वर हुइट
परमेश्‍वर एक्‍कठो बाट। उहाँ खतना कर्ना मनैन वा खतना नैकर्ना मनैन सबजहन हुँकन्‍हक विश्‍वासद्वारा जो धर्मी ठह्रैठ। व्‍य  गला 
आब उह विश्‍वासद्वारा परमेश्‍वरक व्‍यवस्‍थह रद्द कर्ना त ओसिन हुइ नैसेकी। हम्र त उहाँक व्‍यवस्‍थह समर्थन पो कर्ठी
आब हम्र हमार जातिक पुर्खा अब्राहामक बारेम का कही धर्मी ठह्रना बारेम हुँकहार अनुभव का रलहन
यदि हुँकहार करल कौनो कामद्वारा परमेश्‍वरक सामुन्‍नेम ऊ धर्मी ठह्रट कलसे हुँकहीन घमण्‍ड कर्ना ठाउँ हुइनेरलहन। तर परमेश्‍वरक सामुन्‍नेम घमण्‍ड कर्ना हुँकहार ठाउँ नैरलहन
धर्मशास्‍त्रम लिखल बा “अब्राहाम त परमेश्‍वरह विश्‍वास कर्ल। उह विश्‍वासले करबेर परमेश्‍वर हुँकहीन धर्मी ठह्रैल।” उत  गला 
काम कर्ना मनैन ज्‍याला देजैठा। ज्‍याला कलक दान नैहो तर कमाइल चिज हो
तर कुई धर्मकर्मम नाहीँ तर पापी मनैन क्षमा देना परमेश्‍वरम विश्‍वास कर्ठा कलसे उह विश्‍वासले करबेर परमेश्‍वर ओहीह धर्मी ठह्रैठ। ओ यी त परमेश्‍वरक दान हो
परमेश्‍वर धर्मकर्मबिना जो धर्मी ठह्राइल मनैयक बारेम राजा दाऊद फे असिक कठ
“हुँक्र कत्रा खुशी मनै
ज्‍याकर अधर्म परमेश्‍वर क्षमा कैदेरख्‍ल
ओ पाप भँठारदेरख्‍ल
ऊ कत्रा खुशी मनैया
ज्‍याकर पापक हिसाब परमप्रभु नैलेट।” भज 
दाऊदक कहल यी आशीर्वाद त खतना हुइल् मनैन्‍हक लाग केल नैहो खतना नैहुइल् मनैन्‍हक लाग फे हो। धर्मशास्‍त्र अनुसार हम्र कली “परमेश्‍वर अब्राहामह उहाँकम विश्‍वास कर्लक कारण धर्मी ठह्रैल।”
यी काम कैह्‍या हुइल् ऊ व्‍यवस्‍था अनुसार खतना कैक सेक्‍क कि बिना कर्ल खतना कर्नासे आघहेँ परमेश्‍वर हुँकहीन धर्मी ठह्रैल
हुँकहार खतना बिना हुइल ऊ विश्‍वासद्वारा धर्मी ठह्रागैल वाकर छापस्‍वरूप खतनक चिन्‍ह त पाछ लगागैल्। असिक ऊ खतना नैकर्लरलह तर परमेश्‍वरम विश्‍वास कैक धर्मी ठह्रना मनैन्‍हक आत्‍मिक पुर्खा हुइल। उत 
असहेँक अब्राहाम त उ खतना कर्ना मनैन्‍हक फे पुर्खा हुइट ज्‍याकर खतना हुइलक केल नैहो तर हुँक्र परमेश्‍वरम असिन विश्‍वास फे कर्ठ जौन विश्‍वास हमार पुर्खा अब्राहाम खतनक चिन्‍ह पैनासे आघहेँ कैरख्‍लह
अब्राहाम व्‍यवस्‍था पालन कर्लकओर्से नाहीँ तर विश्‍वासद्वारा धर्मी ठह्रलकओर्से परमेश्‍वर हुँकहीन ओ हुँकहार सन्‍तानन संसारक हकवाला बनैना प्रतिज्ञा कर्ल। उत   गला 
व्‍यवस्‍था पालन करुइयन केल हकवाला हुइना हो कलसे विश्‍वास बेकार हुइनेरह ओ परमेश्‍वरक प्रतिज्ञा फे बेकार हुइनेरह। गला 
व्‍यवस्‍था पालन नैकरुइयन्‍हकम परमेश्‍वरक रिस पर्ठा ओ जहाँ व्‍यवस्‍था नैहो कलसे वाकर पालन नैकर्ना बात कहाँसे आई
प्रतिज्ञा त विश्‍वासद्वारा पाजैना हुइलकओर्से परमेश्‍वरक अनुग्रहम आधारित बा। यी अनुग्रहले परमेश्‍वरक देहल प्रतिज्ञह हुँकहार सब सन्‍तानन्‍हक लाग पक्‍का करैठा। यी प्रतिज्ञा त व्‍यवस्‍था रहल मनैन्‍हक लाग केल नाहीँ तर अब्राहामकअस विश्‍वास कर्ना सबजन्‍हक लाग हो काजेकलसे अब्राहाम हमार सबजन्‍हक पुर्खा हुइट। गला 
धर्मशास्‍त्रम परमेश्‍वर अब्राहामह कल “मै टोहीह धेर जातिन्‍हक पुर्खा बनारख्‍नु।” असिक परमेश्‍वर अब्राहामह हमार सबजन्‍हक पुर्खा बनैल। अब्राहाम असिन परमेश्‍वरम विश्‍वास कर्ल जे मुवल मनैन जीवन देठ ओ आपन बोलीक शक्तिले अस्‍तित्‍वम नैरहल चिजह फे अस्‍तित्‍वम अन्‍ठ। उत 
सन्‍तानक आश नैरहलब्‍याला फे “टुँहार सन्‍तान तोरैँयाअस धेर हुइहीँ” कैक परमेश्‍वरक देहल प्रतिज्ञम अब्राहाम आशा ओ विश्‍वास कर्टीरल ओ पाछ धेर जातिन्‍हक पुर्खा हुइल फे। उत 
ऊ सय वर्षम लागरलह तर आपन बुह्राइल शरीर ओ हुँकहार गोसिन्या सारक बाँझ कोखले हुँकहीन विश्‍वासमसे कमजोर बनाइ नैस्‍याकल। उत 
ऊ परमेश्‍वरक प्रतिज्ञा करल बातम एक्‍को फे शङ्‌का नैकर्ल तर विश्‍वासम झन् बलगर होक परमेश्‍वरक महिमा कर्ल
काकरकि आपन करल प्रतिज्ञा परमेश्‍वर अवस्‍य फे पूरा कर्ठ कना हुँकहीन पक्‍का थाहाँ रलहन
यिह विश्‍वासले अब्राहाम परमेश्‍वरक सामुन्‍नेम धर्मी ठह्रलह
“परमेश्‍वरक सामुन्‍नेम धर्मी ठह्रलह” कना धर्मशास्‍त्रम लिखल बात हुँकहार लाग केल लिख्‍गैल् नैहो
तर हमार लाग फे लिख्‍गैल् हो जेजे हमार प्रभु येशूह मुवलमसे फेदोस्र जीवन देना परमेश्‍वरम विश्‍वास कैरख्‍ली। यिह विश्‍वासले हम्र फे परमेश्‍वरक सामुन्‍नेम धर्मी ठह्रल बाटी
येशू हमार पापक लाग मुवापैल ओ हमन धर्मी ठह्राइक लाग फेदोस्र जियागैल। यशै 
उहओर्से विश्‍वासद्वारा परमेश्‍वरक सामुन्‍नेम धर्मी ठहर्लकओर्से हमार प्रभु येशू ख्रीष्‍टद्वारा परमेश्‍वरकसँग हमार मिलाप होरहल
उहाँ हमन विश्‍वासद्वारा परमेश्‍वरक अनुग्रहम आनरख्‍ल। आब हम्र उह अनुग्रहम बाटी ओ परमेश्‍वरक महिमम सहभागी हुइना आशम रमैठी
अत्र केल नैहो दुःखम फे हम्र रमैठी काकरकि हमन थाहाँ बा दुःखले हमन सहना शक्ति देठा
सहना शक्तिले हमार चरित्रह बलगर बनैठा। हमार चरित्र बलगर हुइल् कलसे हम्र अइना समयक लाग साहस ओ आशा पैठी
हम्र यी आशले करबेर निराश नैहुइटी काकरकि परमेश्‍वर हमन पवित्र आत्‍मा देरख्‍ल ओ पवित्र आत्‍मा हमार हृदयम परमेश्‍वरक प्रेम भरदेरख्‍ल
हम्र अपन्‍हे मुक्तिक लाग कुछु कर नैसेक्‍ना हुइलकओर्से ख्रीष्‍ट अपन्‍हे हम्र पापीन्‍हक लाग ठीक समयम मुल
धर्मी मनैयक लाग कुई मुस्‍किलले मु फे दी। धेर असल मनैयक लाग कुई मुना साहस फे करी
तर हमार लाग परमेश्‍वर आपन प्रेम असिक देखैल कि हम्र पापी पलरलही त हमार लाग ख्रीष्‍ट मुल
उहाँ बलिदान होक आपन रगतद्वारा हमन परमेश्‍वरक सामुन्‍ने धर्मी ठह्रैल कलसे झन् धेर उहाँ हमन परमेश्‍वरक रिसमसे बचैहीँ
हम्र परमेश्‍वरक शत्रु रहलब्‍याला उहाँक छावा ख्रीष्‍टक मृत्‍युद्वारा परमेश्‍वर हमन आपन सङ्‌घारी बनैल कलसे सङ्‌घारी रहलब्‍याला उहाँक जीवनद्वारा परमेश्‍वर हमन झन् धेर हिसाबले बचैहीँ
अत्र केल नैहो ख्रीष्‍टद्वारा परमेश्‍वर हमन आपनसँग मिलाप करैलकओर्से हमार प्रभु येशू ख्रीष्‍टक कारणले हम्र परमेश्‍वरक स्‍तुति कर्टी रमैटी फे बाटी
सृष्‍टिक पैल्‍ह मनैया आदमद्वारा संसारम पाप आइल ओ हुँकहार पापले मृत्‍यु आनल। असिक सब मनैन्‍हकम मृत्‍यु फैलल् काकरकि सबजन पाप कर्ल। उत 
परमेश्‍वर व्‍यवस्‍था देनासे आघहेँ संसारम पाप रह तर व्‍यवस्‍था नैरलकओर्से पापक हिसाब फे नैहुइल्
तर फे आदमक समयठेसे व्‍यवस्‍था लिख्‍ना मोशक समयसम मृत्‍यु सब मनैन्‍हकम राज्‍य करल। उ मनैन्‍हक करल पाप परमेश्‍वरक आज्ञा आदम नैमानलअस नैरलसे फे हुँकन मुवपर्लन
आदमक करल कामक नतिजा सब मनै पाइल्‌अस ख्रीष्‍टक करल कामक नतिजा फे सबजन पैठ। असिक आदम त पाछ अइना ख्रीष्‍टक नमुना रलह
तर परमेश्‍वरक सित्तैम देहल वरदान ओ आदमक पापम धेर फरक बा। काकरकि एकठो मनैयक पापक कारणले धेर मनै मुल कलसे यहीसे कत्रा धेर एकठो मनैया अर्थात् येशू ख्रीष्‍टद्वारा सित्तैम देगैल् वरदान धेर मनैन्‍हक लाग प्रशस्‍त वर्षल्
यी सित्तैम देगैल् वरदानक नतिजा एकठो मनैयक करल पापक नतिजाअस नैहो। आदमक करल एकठो पापक कारण मनै दोषी ठह्रागैल ओ हुँक्र सजायक भागीदार हुइल। तर परमेश्‍वरक सित्तैम देहल वरदानक कारण मनै धेर पापक दोषी रहलम जो धर्मी ठह्रागैल
एकठो मनैया पाप कर्ल त मृत्‍यु सब मनैन्‍हकम राज्‍य करल। तर ओहीसे बरा बात यी हो कि परमेश्‍वरक प्रशस्‍त अनुग्रह स्‍वीकार कैक दानक रूपम धर्मी ठह्रागैल् सबजन एकठो मनैया येशू ख्रीष्‍टद्वारा अनन्‍त जीवन पउइयाबाट ओ उहाँकसँग राज्‍य करुइयाबाट
असिक हम्र देख्‍ठी कि जसहेँक आदमक एकठो पापले सब मनै मृत्‍युदण्‍डक भागीदार हुइल ओसहेँक ख्रीष्‍टक एकठो धार्मिक कामले परमेश्‍वरक सामुन्‍ने धर्मी ठह्राजैना ओ जीवन पैना बात सब मनैन्‍हक लाग उपलब्‍ध हुइल्
एक जन आदम आज्ञापालन नैकर्ल त धेर जन पापी हुइल ओसहेँक एक जन ख्रीष्‍टक आज्ञापालनले धेर जन परमेश्‍वरक सामुन्‍ने धर्मी ठह्राजैना हुइल
मनै आपन पापक भारी रास देखहीँ कैक परमेश्‍वर व्‍यवस्‍था देल। मनैन्‍हक पाप बहर्टीगैल् तर परमेश्‍वरक अनुग्रह झन् धेर बाह्रल
मृत्‍युद्वारा पाप मनैन्‍हकम राज्‍य करअस आब परमेश्‍वरक अनुग्रह राज्‍य कर्टिबा। यिह अनुग्रहले हमन परमेश्‍वरक सामुन्‍ने धर्मी ठह्राक हमार प्रभु येशू ख्रीष्‍टद्वारा अनन्‍त जीवन देटीबा
ओसिन हो कलसे हम्र का कना का परमेश्‍वरक अनुग्रह धेर पैटिरहक लाग हम्र पाप कर्टिरही त
अहँ ओसिक कर्ना ठीक नैहो। पापक लाग त हम्र मुर्दा हुइटी आब कसिक पाप कर्टी जियसेक्‍ठी
हम्र ख्रीष्‍ट येशूम बप्‍तिस्‍मा लेहबेर उहाँकसँग एक होक मुली कना बात टुँहन थाहाँ नैहो का
हम्र फे उहाँकसँग बप्‍तिस्‍माद्वारा मुक गारगैली। शक्तिशाली परमेश्‍वर बाबा आपन महिमाद्वारा येशू ख्रीष्‍टह मुवलमसे फेदोस्र जियादेल। आब हम्र फे पुरान जीवन छोर्क लौव जीवनम ख्रीष्‍टअस जिई। कल 
काकरकि उहाँक मृत्‍युम हम्र उहाँकसँग एक हुइली कलसे उहाँ मुवलमसे फेदोस्र जीवित हुइलम फे निश्‍चित रूपले हम्र उहाँकसँग एक हुउइया बाटी
हमन यी थाहाँ बा पापक राज्‍य करल जीवन नाश हुई ओ हम्र पापक कैदी हुइटीरहनैपरी कैक हमार पुरान जीवन ख्रीष्‍टकसँग क्रूसम मुवागैल् बा
काकरकि मुवल मनैया पापक कैदमसे छुट्‌कारा पारख्‍ठा
यदि हम्र ख्रीष्‍टकसँग मुली कलसे उहाँकसँग जिउइया फे बाटी कैक हम्र विश्‍वास कर्ठी
काकरकि हमन थाहाँ बा ख्रीष्‍ट मुवलमसे फेदोस्र जिरल। आब उहाँ कबु फे मुउइया नैहुइट उहाँकम मृत्‍युक कौनो शक्तिले कुछु कर सेकुइया नैहो
पापक शक्ति चकनाचूर पारक लाग ख्रीष्‍ट एक फ्‍यारा मुल। आब परमेश्‍वरक महिमक लाग उहाँ जिठ
ओसहेँक टुह्र फे अपन्‍हेह पापक लाग मुवल तर परमेश्‍वरक लाग ख्रीष्‍ट येशूकसँग जियल सम्‍झपर्ठा
उहओर्से शरीरक कुइच्‍छा अनुसार चल नैपरी कैक आपन मरणशील शरीरम पापह फेदोस्र राज्‍य कर जिन देओ
आपन कौनो फे अङ्‌गह पाप करक लाग दुष्‍टक साधन हुइ जिन देओ। बेनसे अपन्‍हेह सारा हिसाबले परमेश्‍वरम समर्पण करो काकरकि पैल्‍ह त टुह्र मुवल रलहो तर आब त लौव जीवन पारख्‍लो। उहओर्से परमेश्‍वरक महिमक लाग असल काम कर्ना साधनक रूपम आपन पूरा शरीरक सदुपयोग करो
पाप टुन्‍हकम राज्‍य करुइया नैहो काकरकि टुह्र व्‍यवस्‍थक अधीनम नाहीँ तर अनुग्रहक अधीनम बाटो
हम्र व्‍यवस्‍थक अधीनम नाहीँ तर अनुग्रहक अधीनम बाटी कटिम का हम्र पाप करी त ओसिन कबु फे नैहुई
ज्‍याकर बात मान्‍क चाकरी करक लाग अपन्‍हेह समर्पण कर्ठो टुह्र ओक्रहेक कमारा हुइठो कना बात टुह्र नैजन्‍टो का पापक कमारा होक ओक्रहे आज्ञापालन कर्ठो कलसे टुँहन मुवपरी तर परमेश्‍वरक कमारा होक उहाँक आज्ञापालन कर्ठो कलसे टुह्र उहाँक सामुन्‍नेम धर्मी ठह्राजैबो
टुह्र पैल्‍ह पापक कमारा रलहो तर आब टुँहन सिखागैल शिक्षा टुह्र हृदयसे पालन कर्ना होरलो। याकर लाग परमेश्‍वरह धन्‍यवाद ह्‍वाए
टुह्र पापक कैदमसे छुट्‌कारा पाक परमेश्‍वरक असल काम कर्ना कमारा होरलो
टुन्‍हक मानवीय स्‍वभावक कमजोरीक कारणले मै टुह्र बुझ्‍ना हिसाबले मालिक ओ कमारक उदाहरण देक कहटुँ। एक समयम खराब इच्‍छा लेक झन्झन् धेर घिनलग्‍टिक पाप ओ दुष्‍ट काम करक लाग टुह्र आपन जीवन कमाराअस सुम्‍परख्‍लहो। आब पवित्र हुइक लाग टुह्र आपन जीवन परमेश्‍वरक लाग असल काम कर्ना कमाराअस सुम्‍पदेओ
टुह्र पापक कमारा रहलम परमेश्‍वरक सामुन्‍नेम धार्मिक हिसाबक काम कर्बोकर्बोनैकरो
उ समयम करल काममसे टुह्र का पैलो उ कामम टुह्र आजकाल शरम मन्‍ठो उ सब घिनलग्‍टिक बातक नतिजा त मृत्‍यु हो
आब टुह्र पापक कैदमसे छुट्‌कारा पारख्‍लो ओ परमेश्‍वरक कमारा होरलो। याकर नतिजा पवित्रता हो। यी बातले टुँहन अनन्‍त जीवनम पुगैठा
पापक कमाही मृत्‍यु हो तर सित्तैम देजैना परमेश्‍वरक दान त हमार प्रभु येशू ख्रीष्‍टम अनन्‍त जीवन हो
हेरो भैयौ कानून त मनै जियटसम केल लागू हुइठा कना बात का टुँहन थाहाँ नैहो मै यी बात कानून जन्‍ना मनैन कहटुँ
उदाहरणक लाग कौनो फे भ्‍वाज करल जन्‍नीमनैया आपन गोस्‍या जियटसम केल भोजाहा कानूनक बन्‍धनम रठी। तर गोस्‍या मुगैल् कलसे ऊ त कानूनी बन्‍धनमसे मुक्त होजैठी
ओसहेँक यदि आपन गोस्‍या पलिपलि फे और मनैयकसँग भ्‍वाज कर्ली कलसे ऊ व्‍यभिचार करल मानजैठा। तर गोस्‍या मुवल कलसे ऊ कानूनी बन्‍धनमसे स्‍वतन्‍त्र हुइठी ओ और मनैयसे भ्‍वाज कर्लसे फे ओहीह व्‍यभिचार करल नैमानजाइट्
ओसहेँक हेरो भैयौ टुह्र फे ख्रीष्‍टकसँग व्‍यवस्‍थक लाग मुरलो। आब और मनैयसे भ्‍वाज करलअस टुह्र मुवलमसे फेदोस्र जियल ख्रीष्‍टकसँग एक हुइसेक्‍ठो। ओ हम्र परमेश्‍वरक लाग फारा फराइसेक्‍ठी
हम्र एक समयम आपन पाप स्‍वभावक अधीनम रलही। उ ब्‍याला व्‍यवस्‍था हमार शारीरिक इच्‍छह उकुसमुकुस पार्क पाप बह्रादेह ओ हम्र मृत्‍यु अन्‍ना फारा फरैना करी
तर आब हम्र ख्रीष्‍टकसँग मुलकओर्से व्‍यवस्‍थक कैदमसे छुट्‌कारा पारख्‍ली। उहओर्से हम्र लिखित व्‍यवस्‍थक कहलअस पुरान तरिका अनुसार नाहीँ तर पवित्र आत्‍मक लौव तरिका अनुसार परमेश्‍वरक सेवा कर्ठी
ओसिन हो कलसे हम्र का कना का व्‍यवस्‍था जो पाप अन्‍लहा त ओसिन नैहो। व्‍यवस्‍था नैरलसे त मै पापक बारेम थाहाँ नैपैनेरनहुँ काकरकि महीह व्‍यवस्‍था “ल्‍वाभ जिन करहो” कैक नैकहट्‍ कलसे मै ल्‍वाभ कर्ना ठीक नैहो कैक थाहाँ नैपैनेरनहुँ। प्रस  व्‍य 
नियम अनुसार जिन करहो कहल काम कर्लसे कसिन हुई कैक पाप मौका छ्‌वापल ओ म्‍वारभित्तर सब किसिमक ल्‍वाभ उत्‍पन्‍न करादेहल काकरकि व्‍यवस्‍था नैरलसे त पाप मुर्दाअस हो
मै व्‍यवस्‍थक बारेम नैजानल ब्‍याला आपन हिसाबले जीवन जियटनहुँ तर व्‍यवस्‍था जन्‍टीसाइट्‍ पाप म्‍वारम रहल बात मै थाहाँ पैनु ओ मै आत्‍मिक रूपले मुरनु कैक फे थाहाँ पैनु
जीवन आनपर्ना व्‍यवस्‍था त म्‍वार लाग मृत्‍यु पो आनल
काकरकि पाप त धार्मिक आज्ञक मौका छोप्‍क महीह छल करल। असिक पाप त धार्मिक आज्ञह हतियार बनाक महीह मुवाइल। उत 
व्‍यवस्‍था अपन्‍हे त पवित्र बा ओ धार्मिक आज्ञा फे पवित्र न्यायी ओ असल बा
का असल व्‍यवस्‍था महीह मुवाइल त ओसिन नैहो। पाप पो असल व्‍यवस्‍थक हतियार चलाक महीह मुवाइल। असिक पापक सक्‍कली रूप देखपर्लस। आब आज्ञह ह्‍यारबेर पाप कना त वास्‍तवम जाट्‍टिक घिनलग्‍टिक दुष्‍ट चिज हो कैक हम्र द्‍याखसेक्‍ठी
व्‍यवस्‍था त पवित्र आत्‍माद्वारा देगैल् असल चिज हो यी बात हमन थाहाँ बा। तर मै पापस्‍वभाव अनुसार चल्‍ना ओ कमाराअस पापम बेँचगैल् मनैया हुइटुँ
मै अपन्‍हे करल काम काजे कर्टिबाटुँ कैक मै अपन्‍हे नैबुझ्‍टुँ। मै इच्‍छा करल काम महीसे नैहुइट तर मै इच्‍छा नैकरल खराब काम महीसे हुइठा। गला 
असिक मै इच्‍छा नैकरल काम कर्नु कलसे व्‍यवस्‍था असल बा कैक मै सहमत हुइठुँ
उहओर्से आब म्‍वार करल खराब काम म्‍वार करल नैहो यी त म्‍वारभित्तर रहल पापक करल हो
कौनो असल बात म्‍वारभित्तर बास नैकरट कैक महीह थाहाँ बा। मै कहख्‍वाजल बात का हो कलसे म्‍वार पापस्‍वभावम कुछु असल चिज बास नैकरट्‍ काकरकि असल काम कर्ना इच्‍छा म्‍वारभित्तर पलिपलि फे मै यी कर नैसेक्‍टुँ
मै इच्‍छा करल असल काम मै नैकर्टुं तर उल्‍ट मै इच्‍छा नैकरल खराब कामजुन मै कर्टिरठुँ
मै इच्‍छा नैकर्टीनैकर्टी फे मै उ काम कर्ठुं कलसे उ काम करुइया मै नैहुइटुँ तर म्‍वारभित्तर बास कर्ना पाप हो
उहओर्से असल काम कर खोज्‍टीखोज्‍टी फे खराब काम त म्‍वारठे पलिरठा। यिह बात म्‍वार जीवनम एकदमसे काम करल अनुभव मै कर्ठुं
म्‍वार आत्‍माजुन परमेश्‍वरक व्‍यवस्‍थम खुशी हुइठा
तर म्‍वारम और शक्तिले काम करल देख्‍ठुँ। यी शक्तिजुन म्‍वार आपन मनले मान ख्‍वाजल नियमक विरोधम उट्‍ठा। यिह शक्ति महीह म्‍वारम रना पापक कैदी बनैठा
मै त कसिन दुःखी मनैया हुइटुँ पाप ओ मृत्‍युक कैदमसे महीह के छुट्‌कारा कराई
हमार प्रभु येशू ख्रीष्‍टद्वारा परमेश्‍वर जो महीह छुट्‌कारा करैहीँ। उहाँह धन्‍यवाद बा
म्‍वार हालत त अस्‍तै बा मै अपन्‍हे आपन मनले त परमेश्‍वरक व्‍यवस्‍थक सेवा कर्ठुं तर म्‍वार पापी स्‍वभावजुन महीह पापक शक्तिक सेवा कर लगैठा
उहओर्से आब ख्रीष्‍ट येशूम भरोसा कर्ना मनैन परमेश्‍वर दण्‍ड नैदेट
काकरकि ख्रीष्‍ट येशूम रहल लौव जीवन देना आत्‍मक शक्तिले महीह मृत्‍यु अन्‍ना पापक शक्तिमसे छुट्‌कारा देराखल
मनैन्‍हक कमजोर पाप स्‍वभावक कारणले व्‍यवस्‍था पालन कैक छुट्‌कारा हुइ नैसेक्‍ना बात परमेश्‍वर अपन्‍हे आपन छावह पठाक कर्ल। छावाजुन पापी मनैन्‍हकअस शरीरम जन्‍म लेक मनैन्‍हक पापक लाग पापबलि हुइल। असिक परमेश्‍वर उहाँक शरीरम पापह दण्‍ड देल
व्‍यवस्‍थक उचित माग हमारम पूरा ह्‍वाए कैक परमेश्‍वर यी काम कर्ल। असिक हम्र पापस्‍वभाव अनुसार नाहीँ तर पवित्र आत्‍मा अनुसार चल्‍ना मनै होरली
आपन पाप स्‍वभावक अधीनम चल्‍ना मनै पाप स्‍वभावक इच्‍छम मन लगैठ तर पवित्र आत्‍मा अनुसार चल्‍ना मनैजुन पवित्र आत्‍मक इच्‍छम मन लगैठ
पाप स्‍वभावक इच्‍छले मनैन मृत्‍युम लैजैठा। तर पवित्र आत्‍मक इच्‍छले मनैन लौव जीवन ओ शान्‍तिम लैजैठा
पाप स्‍वभावक अधीनम चल्‍ना मनै परमेश्‍वरक विरोधी रठ काकरकि हुँक्र व्‍यवस्‍था पालन नैकर्ट ओ पालन कर फे नैसेक्‍ट
पाप स्‍वभावक अधीनम रना मनै परमेश्‍वरह खुशी पार नैसेक्‍ट
परमेश्‍वरक आत्‍मा टुन्‍हकम बास कर्ठ कलसे टुह्र आपन पाप स्‍वभावक अधीनम नाहीँ तर पवित्र आत्‍मक अधीनम रठो। ख्रीष्‍टक आत्‍मा नैरहल मनैया त ख्रीष्‍टक हुइही नैस्‍याकट
ख्रीष्‍ट टुन्‍हकम बाट कलसे टुन्‍हक शरीर पापक कारणले मुलसे फे परमेश्‍वरक सामुन्‍नेम धर्मी ठह्रलक कारणले आत्‍माजुन जिठा
परमेश्‍वर त ख्रीष्‍टह मुवलमसे शरीरम फेदोस्र जीवित बनैल। पवित्र आत्‍मा टुन्‍हकम रल कलसे ओसहेँक परमेश्‍वर आपन आत्‍माद्वारा जे टुन्‍हकम बास कर्ठ टुन्‍हक मरणशील शरीरह फे जीवित बनादेहुइयाबाट।  कोर 
उहओर्से हेरो भैयौ हमार पाप स्‍वभावक इच्‍छा करलअस जियक लाग हमन करकाप नैहो
काकरकि टुह्र आपन पाप स्‍वभावक इच्‍छा करलअस कर्ठो कलसे टुह्र मुनेबाटो। तर यदि पवित्र आत्‍मले शरीरक गलत चालचलनह नाश कर्ठो कलसे टुह्र बच्‍नेबाटो
परमेश्‍वरक आत्‍मक देखाइल डगरम चल्‍ना मनै परमेश्‍वरक सन्‍तान हुइट
काकरकि हमन कमारा बनाक फेदोस्र डरक अधीनम अन्‍ना आत्‍मा नाहीँ तर हमन परमेश्‍वरक सन्‍तान  परमेश्‍वरक सन्‍तान अठे यी शब्‍दह “परमेश्‍वरक धर्मपुत्र” कैक फे अनुवाद कर सेक्‍जैठा। बनैना पवित्र आत्‍मा पारख्‍ली। उहओर्से हम्र परमेश्‍वरह “अब्‍बा बाबा” कैक पुकारा कर्ठी। मर्क  गला 
हम्र परमेश्‍वरक सन्‍तान हुइटी कैक पवित्र आत्‍मा हमार आत्‍मह गवाही देठ
हम्र उहाँक सन्‍तान हुइटी कलसे हकवाला फे हुइटी परमेश्‍वरक हकवाला ओ ख्रीष्‍टसे साझ्‍या हकवाला हुइटी। हम्र ख्रीष्‍टकसँग दुःखकष्‍टम सहभागी हुइली कलसे उहाँकसँग उहाँक महिमम फे सहभागी हुइबी। गला 
म्‍वार विचारम यी जीवनम हमार भ्‍वागल दुःखह हमारम पाछ प्रकट हुइना महिमसे तुलना करबेर उ दुःख त कुछु नैहो
परमेश्‍वर आपन सन्‍तानन प्रकट करैना दिनह सारा सृष्‍टि भारी उत्‍सुक होक अश्‍या लग्‍लबा
काकरकि सारा सृष्‍टिम परमेश्‍वरक सराप परल तर असिन हुइनाम सृष्‍टिक आपन इच्‍छा नैरलहस। सृष्‍टि आशा कर्टिरही कैक परमेश्‍वर असिक कर्लह। उत 
उ आशा का रह कलसे सृष्‍टि अपन्‍हे फे कुह्‍क जैना कैदमसे एक दिन छुट्‌कारा पाक परमेश्‍वरक सन्‍तानन्‍हक महान् छुट्‌काराम सहभागी हुइनेबा
सृष्‍टि आम्‍हीसम लर्का पाइबेरिक जन्‍नीमनैयाअस दुःखले छट्‍पटैटी बा कैक हमन थाहाँ बा
तर सृष्‍टि केल नैहो हम्र फे भित्रभित्र छट्‍पटैटीबाटी। परमेश्‍वरक प्रतिज्ञा करल चिजिक पैल्‍ह भागक रूपम पवित्र आत्‍मा हम्र पारख्‍ली। आब परमेश्‍वर हमन आपन सन्‍तानक सारा अधिकार देक हमार शरीरह नाश हुइनासे बचुइयाबाट ओ यहीह स्‍वर्गीय शरीर बनुइयाबाट कैक हम्र उत्‍सुकतासहित अश्‍या लग्‍लबाटी।  कोर 
काकरकि यिह महान आशक लाग परमेश्‍वर हमन बचैल ओ हम्र उह आशम बाँचल बाटी। आशा कलक कौनो चिजिक लाग अश्‍या लग्‍ना हो। मनै पैल्‍हहेँ पास्‍याकल चिजिक त आशा नैकर्ट
तर यदि हम्र नैद्‌याखल चिजिक आशा कर्ठी कलसे हम्र याकर लाग धीरज कैक अश्‍या लग्‍ठी
पवित्र आत्‍मा हमन कमजोरी अवस्‍थम सहायता कर्ठ। कसिक प्रार्थना करपर्ना हो हमन थाहाँ नैरहलब्‍याला पवित्र आत्‍मा अपन्‍हे शब्‍दम कह नैसेक्‍जैना गहिँर सुस्‍केरम हमार लाग प्रार्थना कैदेठ
मनैन्‍हक हृदय देखुइया परमेश्‍वर जो पवित्र आत्‍मक विचार जन्‍ठ काकरकि पवित्र आत्‍मा परमेश्‍वरक भक्तजनहुँकन्‍हक लाग परमेश्‍वरक इच्‍छा अनुसार उहाँसे बिन्‍ती कैदेठ
परमेश्‍वरह प्रेम कर्ना ओ उहाँक उद्देश्‍यअनुसार रोजगैल मनैन्‍हक हरेक बातम परमेश्‍वर भलाइ कर्ठ कना बात हमन थाहाँ बा
ख्रीष्‍ट त पैल्‍ह जन्‍मल् छावा हुइट ओ उहाँक धेर भाइ हुइहीँ कैक परमेश्‍वर आपन बलाइल मनैन पैल्‍हहेँसे चिनरख्‍ल ओ उहाँ हुँकन आपन छावक रूपसमान हुइक लाग रोज्‍ल
उहाँ पैल्‍हहेँ र्‍वाजल मनैन बलैल ओ बलाइल मनैन आपन सामुन्‍नेम धर्मी ठह्रैल ओ धर्मी ठह्राइल मनैन आपन महिमम सहभागी फे करैल
यी बात विचार करबेर हम्र का कहसेक्‍ठी परमेश्‍वर हमार पक्षम बाट कलसे हमार विरोधम के उठ सेकी
उहाँ आपन छावह समेत बाँकी नैढर्ल तर हम्र सबजन्‍हक लाग देल। आब उहाँकसँग और सब चिज हमन नैदेहीँ का
परमेश्‍वरक र्‍वाजल मनैन के दोष लगाइसेक्‍ठा परमेश्‍वर अपन्‍हे हुँकन निर्दोष ठह्रारख्‍ल
दण्‍ड देहुइया फे कुई नैहो काकरकि ख्रीष्‍ट त हमार सटाहा दण्‍ड भोग्‍क मुसेक्‍ल ओ उहाँ मुवलमसे जिया फे गैल। आब उहाँ परमेश्‍वरक दाहिन पाञ्‍जर बाट ओ हमार लाग परमेश्‍वरसे बिन्‍ती कर्टिबाट
कौन चिजले हमन ख्रीष्‍टक प्रेममसे अलग कर सेकी हमन दुःख हुइसेक्‍ठा कठिनाइ हुइसेक्‍ठा सतावट आइसेक्‍ठा हम्र नङ्‍ट ओ भुँख्‍ल रहपर्ना अवस्‍था आइ फे सेकी। हम्र कौनो भारी आपत्‌म पर सेक्‍बी वा मुवापाइ फे सेक्‍बी तर यी कौनो फे चिजले हमन ख्रीष्‍टक प्रेममसे अलग कर नैस्‍याकट
हमारम दुःख परिअइना सम्‍बन्‍धम धर्मशास्‍त्रम असिक लिखल बा
“अप्‍नक लाग त हम्र हरेक दिन मुवापैठी
हम्र काटक लाग तयार पारगैल् भेँरीअस बाटी।” भज 
यी सब चिज हुइलसे फे हमन प्रेम कर्ना ख्रीष्‍टद्वारा हम्र यी सब चिजम भारी जित पैठी
काकरकि कौनो चिजले फे परमेश्‍वरक प्रेममसे हमन अलग कर नैस्‍याकट कैक मै ढुक्‍क बाटुँ। मृत्‍यु वा जीवन वा स्‍वर्गदूतहुँक्र वा शासकहुँक्र वा कौनो शक्ति वा आबक वा पाछक
वा उप्रक वा टरक वा सारा सृष्‍टिक कौनो चिजले फे हमन परमेश्‍वरक प्रेममसे अलग कर नैस्‍याकट जौन प्रेम परमेश्‍वर हमार प्रभु ख्रीष्‍ट येशूद्वारा हमन देखैल
म्‍वार कहलागल बात सत्‍य बा। मै ख्रीष्‍टक हुइटुँ ओ मै झूट नैबोल्‍टुँ। पवित्र आत्‍मक अधीनम रहल म्‍वार विवेक मै झूट नैबोल्‍टुँ कैक साक्षी देठा
म्‍वार प्रिय इस्राएली दादुभैयन्‍हक लाग म्‍वार हृदयम धेर दुःख ओ पीर निरन्‍तर पलिबा
यदि मै पैना श्रापद्वारा म्‍वार आपन जाति तथा कुलघरानक इस्राएली दादुभैयन बच्‍ना हो कलसे ख्रीष्‍टसे दूर हुइना श्राप पाइक लाग फे मै खुशी हुइनेरनहुँ
हिँक्र इस्राएलीहुँक्र हुइट ओ परमेश्‍वर हिँकन आपन छाईछावन बनैल। उहाँ आपन महिमा हुँकन्‍हकम प्रकट कर्ल। हुँकनसे बाचा बहन्‍ल व्‍यवस्‍था देल आराधना कर सिखैल। ओ उहाँक प्रतिज्ञा हुँक्र पैल। प्रस 
इस्राएलीहुँक्र नाउँ चलल् पुर्खन्‍हक सन्‍तान हुइट येशू ख्रीष्‍ट फे यिह वंशमसे जन्‍मल। उहाँ त सब जातिन्‍कहम राज्‍य कर्ना परमेश्‍वर हुइट। उहाँक सड्‌डभर प्रशंसा हुइटीरह आमेन
इस्राएलीहुँक्र ख्रीष्‍टम विश्‍वास नैकर्ल कटिम परमेश्‍वर हुँकन करल प्रतिज्ञा विफल होगैल् कना बात नैहो। काकरकि इस्राएलक वंशम जन्‍मल् सक्‍कुकसक्‍कु मनै त परमेश्‍वरक मनै  परमेश्‍वरक मनै ग्रीक भाषमसे शाब्‍दिक रूपले अनुवाद कर्लसे यी ठाउँम “इस्राएली” हुइठा। नैहुइट
अब्राहामक सन्‍तान हुइटीम सक्‍कु हुँकहार छाईछावन नैमान्‍जैट। काकरकि अब्राहामह परमेश्‍वरक कहल बात धर्मशास्‍त्रम असिक लिखल बा “इसहाकक्‌मसे जन्‍मल् सन्‍तान जो टुँहार सन्‍तान मान्‍जैनेबाट।” उत 
याकर अर्थ अब्राहामक सक्‍कु सन्‍तान परमेश्‍वरक छाईछावन नैहुइट तर परमेश्‍वर देहम कैक प्रतिज्ञा करल छाईछावन केल अब्राहामक सन्‍तान हुइट
काकरकि परमेश्‍वर असिक प्रतिज्ञा कैरख्‍लह “मै त्‍वाकल समयम घुम्‍क अइनेबाटुँ ओ टुँहार गोसिन्या सारक छावा हुइनेबा।” उत 
अत्र केल नाही रिबेकह फे हेरो ना। रिबेका हमार पुर्खा इसहाकक्‌मसे जुम्‍ल्‍याहा छावन जन्‍मैली
तर जुम्‍ल्‍याहा लर्का जन्‍मनासे आघहेँ हुँक्र मजा नैमजा कर्नासे आघहेँ परमेश्‍वर एकजहन रोज्‍ल। असिक परमेश्‍वरक रोज्‍ना काम मनैन्‍हक काम हेर्क नाही तर उहाँक इच्‍छानुसार हुइठा कना बात स्‍पष्‍ट देखपर्ठा। उहाँक उद्देश्‍यअनुसार
जुम्‍ल्‍याहा लर्का गर्भहेम रहबेर रिबेकह असिन कैगिल् रह “बर्का छावा छोट्‌कक् सेवा करी।” उत 
यी बात धर्मशास्‍त्रम और ठाउँम लिखल बातसे फे मिल्‍ठा। उ ठाउँम यी दुनु भाइक बारेम परमेश्‍वरक कहल बात असिक लिखल बा “याकूबह मै प्रेम कर्नु तर एसावह हेल्‍हा कर्नु।” मला 
आब हम्र का कही का परमेश्‍वर अन्याय कर्ठ त बिलकुल नाही
काकरकि उहाँ मोशह कल “जेहीह मै दया कर चहठुँ ओहीह मै दया कर्ठुं ओ जेहीह स्‍वगाइ चहठुँ ओहीह मै स्‍वगैठुँ।” प्रस 
उहओर्से परमेश्‍वरक निर्णय त मनैन्‍हक इच्‍छा या वाकर परिश्रमम आधारित नैरहट्‍ तर परमेश्‍वरक दयम आधारित रठा
एक जन मिश्री राजा फारोह परमेश्‍वरक कहल बात धर्मशास्‍त्रम असिक लिखल बा “टुँहीन बलाक म्‍वार शक्ति देखैना ओ सारा संसारभर म्‍वार नाउँ चलैना उद्देश्‍यले जो टुँहीन मै राजा बनैनु।” प्रस 
उहओर्से परमेश्‍वर जेहीह दया कर चहठ ओहीह दया कर्ठ ओ जेहीह कठोर पार चहठ ओहीह कठोर पर्ठ
कौनो कहसेकी “असिन हो कलसे ओ सब चिज परमेश्‍वरक इच्‍छा अनुसार हुइठा कलसे काकर परमेश्‍वर मनैन दोष लगैठ त”
हेरो मनै परमेश्‍वरक मुहमुह लग्‍ना हम्र के हुइटी “का माटीक कौनो भाँरा बनुइयह ‘काकर महीह असिन बनैल्‍या’ कैक कठा” यशै  
कुम्‍हार आपन सानल माटीले आपन इच्‍छा अनुसारक भाँरा बनैठ। माटीक एकठो ढेल्‍कीमसे कौनो भाँरा एकदम विशेष कामक लाग ओ कौनो भाँरा साधारण कामक लाग बनैना कुम्‍हारन्‍हक आपन इच्‍छक बात हुइटन। यर   तिमो 
ओसहँक मनैनसे कसिन व्‍यवहार कर्ना कना त परमेश्‍वरक आपन इच्‍छक बात हुइटन। आपन रिस देखैना ओ शक्ति देखैना उहाँक इच्‍छा रलसे फे उहाँ नाश करपर्ना मनैन एकदम धीरजसे सहलबाट
हुँकन असिक काजे सहल काकरकि उहाँ आपन दया करल मनैन आपन महान महिमा देखाइ चहल। उहाँक दया कैगिल् ओ महिमा पाइक लाग आघहेँ तयार पारगैल् मनै हम्रहे हुइटी
काकरकि उहाँक बलाइल मनै हम्रहे हुइटी। उहाँ हमन यहूदीमध्‍येमसे केल नैबलैल तर और जातिक मनैमध्‍येमसे फे बलैल
परमेश्‍वरक कहल बात होशे नाउँक अगमवक्ता असिक लिख्‍रख्‍ल
“जौन म्‍वार मनै नैरलह
हुँकन मै ‘म्‍वार प्रजा’ कैक बलैनेबाटुँ
मै प्रेम नैकरल मनैन
‘म्‍वार प्रिय’ कैक बोलैनेबाटुँ।” होशे 
ओ
“जौन ठाउँम यहूदी बाहेक और मनैन असिक कैगिल् रह
‘टुह्र म्‍वार प्रजा नैहुइटो’
उह ठाउँम आब ‘जीवित परमेश्‍वरक सन्‍तान’ कैक बोलाजैनेबाट।” होशे 
यशैया नाउँक और अगमवक्ता इस्राएलीन्‍हक बारेम असिक कठ
“इस्राएलीन्‍हक सन्‍तानन्‍हक संख्‍या
समुद्रक बालुरअस धेर रलसे फे
बाँकी रहल डान्‍चे मनै केल बचाजैहीँ
काकरकि प्रभु यी पृथ्‍वीम पूर्ण दण्‍ड देना वचन
झट्‌टहेँ पूरा करुइयाबाट।” यशै 
यी बात फे यशैया पैल्‍हहेँ अगमवाणी कैरख्‍ल
“यदि सर्वशक्तिमान् परमप्रभु
हमार लाग सन्‍तान बाँकी नैढर्लरट कलसे
हम्र इस्राएलीहुँक्र परमेश्‍वरक सजायले
सदोम ओ गमोरा सहरक मनै नाश ह्‍वाएअस
नाश हुइने रलही।” यशै 
म्‍वार कहख्‍वाजल बात यिह हो और जातिक मनै व्‍यवस्‍था पालन कैक परमेश्‍वरक सामुन्‍नेम धर्मी ठहर्ना कोसिस नैकर्लसे फे हुँक्र विश्‍वासद्वारा जो परमेश्‍वरक सामुन्‍नेम धर्मी ठहर्ल
तर इस्राएलीहुँक्र व्‍यवस्‍था पालन कैक परमेश्‍वरक सामुन्‍नेम धर्मी ठहर्ना धेर कोसिस कर्ल उहफे असफल हुइल
काजे असफल हुइल काकरकि हुँक्र विश्‍वास नैकैक धर्मकर्म केल कैक परमेश्‍वरक आघ धर्मी ठह्र ख्‍वाजलरलह। असिक धर्मकर्म कैक हुँक्र ख्रीष्‍टसे सित्तैम पैना दानह पाइ नैसेक्‍ल उहओर्से हुँकन्‍हक लाग ख्रीष्‍ट ठ्‌यास लग्‍ना पत्‍थ्रा केल हुइल
ख्रीष्‍टक बारेम परमेश्‍वरक कहल बात धर्मशास्‍त्रम असिक लिख्‍गैल् बा
“हेरो मै सियोनम  सियोन कलक यरूशलेमक और नाउँ हो। एकठो पत्‍थ्रा ढर्नेबाटुँ
उहिँम धेर जहन ठ्‌यास लगहिन
मै एकठो पत्‍थ्रा ढर्नेबाटुँ उहिँम मनै उस्‍टनेबाट
तर उहाँकम विश्‍वास कर्ना मनैया निराश हुइनेनैहो।” यशै 
दादुभैयौ मै भित्री मनसे इस्राएलीहुँकन परमेश्‍वर बचाइल ह्‍यार चाहटुँ। उहओर्से हुँक्र बचही कैक मै परमेश्‍वरसे प्रार्थना कर्ठुं
हुँकन्‍हक परमेश्‍वरह मन्‍ना भारी जोश बाटन कना मै साक्षी बाटुँ तर हुँकन्‍हक जोश ज्ञानअनुसारक नैहुइटन
काकरकि परमेश्‍वर मनैन आपन सामुन्‍नेम धर्मी ठह्रैना तरिकक् वास्‍ता हुँक्र नैकर्ल। तर हुँक्र आपन तरिकाले परमेश्‍वरक सामु धर्मी ठह्र खोज्‍ठ। असिन हुइलकओर्से परमेश्‍वरक धर्मी ठहरैना तरिका अनुसार हुँक्र आपन जीवन उहाँकम नैसुम्‍पल
विश्‍वास करुइयन जो धर्मी ठह्रहीँ कैक व्‍यवस्‍थक ख्‍वाजल बात ख्रीष्‍ट पूरा कैदेल
“व्‍यवस्‍था पालन करुइया उह हिसाबले जिउइयाबा” कैक मोशा व्‍यवस्‍था अनुसार धर्मी हुइना बारेम लिख्‍ठ। लेवी 
तर विश्‍वासद्वारा परमेश्‍वरक सामुन्‍नेम धर्मी ठहर्ना बारेम धर्मशास्‍त्रम असिक लिखल बा “टुँ मनमन असिक जिन कहो के स्‍वर्ग जाई” अर्थात् ख्रीष्‍टह टर आनक लाग व्‍य 
“या आपन मनम असिक फे जिन कहो पातालम के जाई” अर्थात् ख्रीष्‍टह मुवलमसे जियाक उप्‍पर आनक लाग
तर यी का कठा कलसे “मुक्तिक वचन टुँहार लग्‍घ बा। यी त टुँहार मुहम ओ हृदयम बा।” हम्र विश्‍वासक बारेम यिह मुक्तिक वचन प्रचार कर्ठी कि
टुह्र आपन मुहले येशू जो प्रभु हुइट कैक औरजहन कठो कलसे ओ परमेश्‍वर उहाँह मुवलमसे जियैल कैक हृदयम विश्‍वास कर्ठो कलसे टुह्र मुक्ति पैनेबाटो
काकरकि हम्र हृदयले विश्‍वास कैक परमेश्‍वरक सामुन्‍नेम धर्मी ठहर्ठी ओ विश्‍वास करल बात आपन मुहले स्‍वीकार कर्ठी कलसे हम्र मुक्ति पैठी
काकरकि धर्मशास्‍त्रम लिखल बा “उहाँकम विश्‍वास करुइया कुई फे निराश हुइनेनैहो।” यशै 
यहूदी जातिक ओ और जातिक मनैन्‍हकम कौनो भेदभाव नैहो। उहाँ एक्‍कठो परमेश्‍वर सक्‍कुजन्‍हक परमेश्‍वर हुइट। उहाँह पुकरुइयन सबजन्‍हक लाग उहाँ खुशीसे आशिष बर्सैठ
धर्मशास्‍त्रम लिखल बा “प्रभुक नाउँ पुकरुइयन सबजन मुक्ति पैनेबाट।” योए 
तर उहाँह जे विश्‍वास नैकर्लहुइट हुँक्र उहाँह कसिक पुकर्ना उहाँक बारेम बिना सुन्‍ल उहाँकम कसिक विश्‍वास कर्ना उहाँक बारेम प्रचार बिना कर्ल कसिक उहाँक बारेम सुन्‍ना
कौनोजहन बिना पठैल कसिक प्रचार कर्ना धर्मशास्‍त्रम लिखल बा “खुशीक खबर प्रचार कर्ना मनै अइलसे कत्रा आनन्‍दक बात हो।” यशै 
तर सुन्‍ना मनै धेर जन खुशीक खबरक वास्‍त नैकर्ल। यशैया अगमवक्ता कठ “प्रभु हमार कहल बातम के विश्‍वास करल जे” यशै 
असिक हम्र देख्‍ठी कि विश्‍वास सुन्‍ना बातमसे अइठा ओ सुन्‍ना बात ख्रीष्‍टक प्रचारमसे अइठा
ओसिन हो कलसे का हुँक्र सुन्‍ल नैहुइट हुँक्र जाट्‌टीसे सुन्‍रख्‍ल काकरकि धर्मशास्‍त्रम लिखल बा
“प्रचार करुइयन्‍हक आवाज
सारा पृथ्‍वीभर पुगरलन
ओ हुँकन्‍हक कहल बात
संसारक कोन्‍वाकोन्‍वासम फैलल् बाटन।” भज 
ओसिन हो कलसे इस्राएलीहुँक्र खुशीक खबर नैबुझ्‍ल त बुझ्‍ना त बुझ्‍ल तर नैटेर्ल। पैल्‍ह बात त परमेश्‍वर मोशाद्वारा हुँकन कैरख्‍लह
“जौन कौनो जातिह नैहुइट
हुँकन रोज्‍क मै टुँहन
हुँकन्‍हकप्रति डाही बनैनेबाटुँ
अबुझ जातिक मनैन मुक्ति देक
मै टुँहन रिस लगैनेबाटुँ।” व्‍य 
परमेश्‍वरक कहल बात यशैया अगमवक्ता फे खुलस्‍त लिख्‍ठ
“महीह खोज्‍बोखोज्‍बोनैकरुइयन महीह भेटारख्‍ल
म्‍वार बारेम पुछ्‌बोपुछ्‌बिनैकरुइयन्‍हक
माझम मै अपन्‍हेह प्रकट कैरख्‍नु।” यशै 
तर इस्राएलक बारेम ऊ लिख्‍ठ
“म्‍वार बात नैमन्‍ना ओ म्‍वार विरोधम उठ्‌ना मनैन
बलाइक लाग दिनभर मै आपन हाँठ पसर्नु।” यशै 
ओसिन हो कलसे का परमेश्‍वर इस्राएलीहुँकन छोरदेल त नाही मै फे त अब्राहामक वंशम जन्‍मल् बेन्यामीनक घरानक इस्राएली हुइटुँ। फिलि 
परमेश्‍वर सुरुहसे चिन्‍हल आपन मनैन नैछोर्लहुइट। धर्मशास्‍त्रम एलिया अगमवक्तक बारेम बट्‌वाइल बात त टुँहन थाहँ बा। इस्राएलीन्‍हक विरोधम एलिया परमेश्‍वरसे असिक कैरख्‍लह
“प्रभु हिँक्र अप्‍नक अगमवक्तन मुवैल ओ बलि चह्रैना अप्‍नक वेदी भस्‍कादेल मै केल बाँचल बाटुँ ओ महीह फे हुँक्र मुवाइ ख्‍वाजट।”  राज 
परमेश्‍वर हुँकहीन कल “मै आपन लाग सात हजार मनैन ढर्लबाटुँ हुँक्र बाल दिउँतह ढ्‍वागक् लाग आपन ठिहुन नैटेक्‍लहुइट।”  राज 
असहँक आब फे इस्राएलीहुँक्रमध्‍ये विश्‍वास कर्ना बाँकी रहल डान्‍चे मनै बाट हुँकन परमेश्‍वर आपन अनुग्रहले रोजरख्‍ल
यी बात परमेश्‍वरक अनुग्रहले हुइलक हो धर्मकर्मले नाही नकि त परमेश्‍वरक अनुग्रह त अनुग्रह जो नैरनेरह
ओसिन हो कलसे याकर अर्थ का हो त सब इस्राएलीहुँक्र आपन ख्‍वाजल बात नैपैलसे फे परमेश्‍वरक र्‍वाजल डान्‍चे इस्राएलीहुँक्र पैल। और इस्राएलीहुँक्र कठोर होक पलरल
धर्मशास्‍त्रम फे लिखल बा
“परमेश्‍वर हुँकन चेतनाहीन आत्‍मा देरख्‍ल
हुँकन असिन आँख ओ कान देरख्‍लन कि
हुँक्र देख्‍ना फे नैदेख्‍ट सुन्‍ना फे नैसुन्‍ट
ओ आजसम फे हुँक्र अस्‍तह दशम पलबाट।” व्‍य  यशै 
असहँक दाऊद राजा फे कठ
“हुँकन्‍हक भ्‍वाजभत्‍यार हुँकन्‍हक्‍के लाग
पासा ओ धराप बनस
हुँकन्‍हक पतन ओ दण्‍डक कारण बनस
हुँक्र नेदेखहीँ कैक हुँकन्‍हक आँखह अन्‍धकारले छ्‌वापस
ओ हुँकन्‍हक कुब्‍बर नैसोझ्रनागरी कुप्रो परलरहस।” भज 
उहओर्से मै कहटुँ का हुँक्र ठ्‌यास लाग्‍क नाश हुइनागरी गिर्लक हुइट त अहँ नैहुइट असिक हुँक्र अविश्‍वासले गिरबेर और जातिक मनै मुक्ति पैलकम इस्राएलीहुँक्र यी देख्‍क अप्‍न फे मुक्ति पाइक लाग डाहा करँट्‍ कना परमेश्‍वरक इच्‍छा रलहन
आब यदि इस्राएलीहुँन्‍हक अविश्‍वासमसे जो संसारक आशिष् ओ हुँकन्‍हक पतन जो और जातिक मनैन्‍हक आशिष् हुइल् कलसे हुँक्रमध्‍ये रोजगैल् सबजन विश्‍वास कर्ना हो कलसे झन् कसिन आशिषमय हुई
टुह्र और जातिक मनैन कहटुँ। मै और जातिक मनैन प्रचार करक लाग ख्रीष्‍टक प्रेरितक रूपम रोजगैल् मनैया हुइटुँ। मै यी कामह विशेष महत्‍व देठुँ
हुइसेक्‍ठा यी कामले म्‍वार आपन जातिक मनै फे टुँहन देख्‍क डाहा लाग्‍क कौनोकौनो मनै परमेश्‍वरकओर घुम्‍जैठ कि
काकरकि परमेश्‍वर हुँकन छोर्ल त संसार ओ परमेश्‍वरक मेलमिलाप हुइल् कलसे हुँकन आपन बनैलसे झन् कत्रा असल हुई यी त मुवलमसे जीवन पैना बात हुइनेबा
सानल पीठमसे परमेश्‍वरह चह्राइल “पहिल भाग” पवित्र बा कलसे सानल पीठक सक्‍कु भाग पवित्र हुइठा। असहँक रूख्‍वक जर पवित्र बा कलसे रूख्‍वक हङ्‌ग्या फे पवित्र रठा
रूख्‍वक काम नैलग्‍ना हङ्‌गेह काट्‌क फाँकअस परमेश्‍वर कत्रा यहूदीहुँकन आपन सम्‍बन्‍धमसे काट्‍देल ओ टुह्र और जातिक मनै जङ्‌गली जैतूनक हङ्‌ग्याअस रलसे फे असल जैतूनक रूख्‍वम कलमी कैगिलो। ओ उह असल ब्‍वाँटीमसे टुह्र शक्ति ओ जीवनक रस पैठो
उहओर्से टुह्र उ काट्‍गैल् हङ्‌ग्याअस इस्राएलीहुँकन घृणा नैकरपरट्‍ ओ हुँकनसे अपन्‍हेह असल जिन सम्‍झो काकरकि टुह्र हङ्‌ग्या केल हुइटो टुह्र जरह नैठम्‍ह्‍लहुइटो तर जर पो टुँहन ठम्‍ह्‍लबा
टुह्र कहठुइबो “मै कलमी बाहान्‍जाइसेकुँ कैक हङ्‌ग्या काटगैल्‌रह।”
यी सत्‍य हो। तर हुँकन्‍हक अविश्‍वासले करबेर जो हुँक्र हङ्‌ग्याअसक काट्‍गैलक हुइट ओ टुह्रजुन विश्‍वास कर्लकओर्से कलमीम जोरगैलो। यी बातम घमण्‍ड जिन करो बेनसे होसियार होओ
परमेश्‍वर आपन मूल हङ्‌गेह त नैछोर्ल कलसे टुँहन फे छोरुइया नैहुइट
उहओर्से परमेश्‍वरक दया ओ कठोरता दुनु बातम ध्‍यान देओ। उहाँ विश्‍वास नैकर्ना मनैन्‍हक लाग कठोर बाट तर टुह्र उहाँक दयम शरण लेलरबो कलसे उहाँ टुँहन दया देखैनेबाट। नकि त टुह्र फे काटगैल् हङ्‌ग्याअस फाँक्‍जैनेबाटो
असहेँक यदि इस्राएलीहुँक्र अविश्‍वास छोर्क विश्‍वास करहीँ कलसे पहिल रहल ठाउँम हङ्‌ग्याअस फेदोस्र जोरजैनेबाट। काकरकि परमेश्‍वर फेदोस्र हुँकन ज्‍वारसेक्‍ठ
टुह्र और जातिक मनै जङ्‌गली जैतूनक रूख्‍वमसे काट्‌क ल्‍यानलअस बाटो। टुह्र प्राकृतिक हिसाबले नैमिल्‍ना रलसे फे बारीम लगाइल जैतूनक रूख्‍वम जोरगैल्‌बाटो। इस्राएलीहुँक्र बारीम लगाइल जैतूनक हङ्‌ग्याअस हुइट। असिन हुइलकओर्से हुँकन फेदोस्र आन्‍क जोर्ना परमेश्‍वरक लाग झन् सजिलो हुहीन
दादुभैयहुँक्र आब प्रकट कैगिल् सत्‍य बात टुह्र जन्‍लरहो कना मै चाहटुँ। उ बात टुँहन थाहाँ हुइ कलसे टुह्र घमण्‍ड कैक अपन्‍हेह बुद्धिमान नैसम्‍झनेहुइटो। यी बात का हो कलसे आइपर्ना जत्रा और जातिक मनै ख्रीष्‍टम नैआइट्‍सम इस्राएलक अधिकांश मनै कठोर हुइनेबाट
तबदोस्र सारा इस्राएल मुक्ति पैनेबा। धर्मशास्‍त्रम लिखल बा
“मुक्ति देहुइया सियोनसे  सियोन कलक यरूशलेमक और नाउँ हो। अउइयाबाट
ओ याकूबक वंशह नैमजा काममसे घुमैनेबाट।” यशै 
“हुँकन्‍हक पाप मेटाक मै हुँकन्‍हकसँग
बान्‍धल बाचा पूरा कर्नेबाटुँ।” यर 
खुशीक खबरम विश्‍वास नैकर्लक कारण इस्राएलीहुँक्र परमेश्‍वरक शत्रु हुइल। यी त टुन्‍हक लाग फाइदक बात हो। तर परमेश्‍वर अपन्‍हे हुँकन रोज्‍लक कारणले ओ हुँकन्‍हक पुर्खन्‍हक कारणले हुँक्र परमेश्‍वरक प्रिय हुइल
काकरकि परमेश्‍वर आपन देहल दान फिर्ता नैलेट ओ बलास्‍याकल मनैन नैछोर्ट
पैल्‍ह टुह्र और जातिक मनै परमेश्‍वरक आज्ञापालन नैकरो तर आब इस्राएलीहुँक्र आज्ञापालन नैकर्लकओर्से परमेश्‍वरक दया टुह्र पैलक हुइटो
आज अटेर रना इस्राएलीहुँक्र फे एक दिन दया पैहीँ कैक परमेश्‍वर टुँहन दया देखैल
सब मनै दया पैहीँ कैक परमेश्‍वर सब मनैन हुँकन्‍हक अटेरीपनम बन्‍द कैदेल
आहा परमेश्‍वरक धन कत्रा धेर
उहाँक ज्ञान बुद्धि कत्रा गहिँर बाटन
उहाँक निर्णयक गहिराइ के बयान करसेक्‍ठा
उहाँक काम कर्ना तरिका के पत्ता लगाइसेक्‍ठा यशै 
“काकरकि प्रभुक मनह के जानराखल जे
या उहाँक सल्‍लाहकार के होरहल जे” यशै 
“या कौनोजन उहाँह कुछु देराखल का
ओ परमेश्‍वर ओहीह फिर्ता देह परहीन्” अयू 
काकरकि सब चिज उहाँक सृष्‍टि हो
सब चिजह उहाँ जोगैठ
सब चिज उहाँकऽ लाग बनागैल् हो
उहाँक महिमा सड्‌डभर हुइटीरह।  कोर  आमेन
प्रिय दादुभैयहुँक्र परमेश्‍वर महान कृपा टुँहन कर्लकओर्से आपन शरीर पवित्र परमेश्‍वरह मनपर्ना जिटीह बलिक रूपम समर्पण करो कैक मै टुँहन बिन्‍ती करटुँ। टुन्‍हक आत्‍मले करपर्ना सत्‍य आराधना फे यिह हो
यी संसारक मनैन्‍हकअस देखासिकी जिन करो बेनसे परमेश्‍वरह टुन्‍हक सोचविचार लौव बनाइदेओ ओ असिक टुह्र पूरा परिवर्तन हुइसेक्‍बो। ओसिक कर्बो कलसे टुह्र परमेश्‍वरक इच्‍छा का बाटन कैक पत्ता लगाइ सेक्‍बो अर्थात् कौन बात मजा बा कौन बातले परमेश्‍वर खुशी हुइठ ओ कौन बात उत्तम हो यी सब टुँहन छर्लङ्‌ग थाहाँ हुइनेबा
परमेश्‍वर महीह कृपा कैक देलक वरदानक अधिकार अनुसार मै टुँहन सबजहन कहटुँ अपन्‍हेह वास्‍तविकसे बरा जिन सम्‍झो तर परमेश्‍वरक देहल विश्‍वासक मात्राअनुसार अप्‍न जस्‍त बाटो ओस्‍त सम्‍झो
हमार शरीरम धेर अङ्‌ग रलसे फे शरीर एक्‍कठो हो ओ उ अङ्‌गक छुट्‌टछुट्‌ट काम रठस।  कोर 
ओसहँक हम्र धेर जन रलसे फे ख्रीष्‍टम एक शरीर हुइटी ओ हम्र सबजन एकऔरजन्‍हक अङ्‌ग हुइटी
उहओर्से परमेश्‍वरक अनुग्रहले हमन देहल छुट्‌टछुट्‌ट दानअनुसार उहाँक काम करी। परमेश्‍वरक तर्फसे बोल्‍ना दान पाइल मनै आपन विश्‍वास अनुसार उहाँक तर्फसे बोलहीँ
सेवा कर्ना मनै मजासे सेवा करहीँ परमेश्‍वरक शिक्षा देना वरदान पाइल मनै शिक्षा देना काम करहीँ
अर्ती देना मनै अर्ती देना काम करहीँ। खाँचोम परल मनैन देना मनै खुल्‍ला मनले देहीँ। अगुवाइ कर्ना मनै मन लगाक करहीँ ओ दया देखैना मनै खुशीले दया देखहीँ।  कोर 
टुन्‍हक प्रेम देखावटी नाही तर सत्‍य ह्‍वाए। खराब बात छोर्क असल बातम लग्‍लरहो
औरजहन आपन भैयाबहिनेनअस प्रेम करो। आपनसे धेर औरजन्‍हक आदरसम्‍मान करो
करपर्ना कामम अल्‍छी जिन करो। आत्‍मम जोशिलो होक दिलोज्‍यानले प्रभुक काम करो
टुन्‍हक पाइल आशम खुशी रहो। कष्‍टम धीरज करो ओ सड्‍ड प्रार्थनम लग्‍लरहो
प्रभु ख्रीष्‍टक पवित्र जनहुँकन अभाव हुइल् ब्‍याला सहायता करो पहुनन्‍हक मानमर्जाट्‍ करो
टुँहन सँतैना मनैन श्राप नाही बेनसे आशीर्वाद देओ। मत्ती  लूक 
आनन्‍द मनैना मनैनसे आनन्‍द मनाओ। रुइनाहुँकनसे रोओ
सबजहनसे मिल्‍क बैसो। घमण्‍ड जिन करो तर सर्वसाधारण मनैनसे मिलजुलक रहो ओ अपन्‍हेह धेर जन्‍ना जिन ठानो। हितो 
कौनोजन टुँहन नैमजा करल कलसे वाकर सटाहा नैमजा जिन करो। सबजन्‍क नजरम जौन बात असल ठहराइल बा उह बातम केल ध्‍यान देओ
स्‍याकलसम सबजहनसे मेलमिलापम रहो
प्रिय दादुभैयहुँक्र कबु फे कौनोजहनसे बद्‍ला जिन लेहो। तर परमेश्‍वरक रीसम छोरदेहो। काकरकि धर्मशास्‍त्रम परमप्रभुक कहल बात लिखल बा “बद्‍ला लेना काम म्‍वार हो मै बद्‍ला लेहुइयाबाटुँ।” व्‍य 
बेनसे “टुँहार शत्रु भुँखाइल बा कलसे खवाओ पियासल बा कलसे पानी देओ। शत्रु होक फे असिन वास्‍ता करल व्‍यवहार देख्‍क ऊ लज्‍जित हुइनेबा।” हितो 
खराबी टुँहीन जित जिन स्‍याक बेनसे भलाइक काम कैक खराबीम विजयी होओ
सबजन आपन सरकारह मानपर्ठा काकरकि परमेश्‍वरक इच्‍छा बिना कौनो सरकार टिक नैस्‍याकट्‍। सब सरकार परमेश्‍वरसे खटागैलक हुइट
कौनोजन सरकारक विरोध कर्ठा कलसे उ परमेश्‍वरक नियुक्त करल बातक विरोध कर्ठा। जेजे परमेश्‍वरक विरोध करी हुँक्र दण्‍ड पैनेबाट
काकरकि असल काम कर्ना मनै नाही तर खराब काम कर्ना मनै सरकारसे डराइपर्ठा। का टुँ सरकारक आघ निडर हुइ चाहटो ओसिन हो कलसे असल काम करो त सरकारसे स्‍याबासी पैबो
काकरकि शासन करुइयन परमेश्‍वरक सेवकहुँक्र हुइट। परमेश्‍वर हुँकन टुन्‍हक भलाइक लाग खटैलक हुइट। तर यदि टुह्र खराब काम कर्ठो कलसे सरकारक डर डराओ काकरकि सरकारह दण्‍ड देना अधिकार बाटस। सरकार त खराब काम करुइयन दण्‍ड देना परमेश्‍वरक सेवक हो
दण्‍डसे बाँचक लाग केल नाही तर आपन विवेकले असिन कर्ना ठीक हो कैक सरकारक अधीनम रहहीपर्ठा
टुह्र कर तिर्ना कारण फे यिह हो काकरकि सरकार आपन कर्तव्‍य पूरा करक लाग परमेश्‍वरक कामम लग्‍लरठा
तिरपर्ना सब चिज तिरदेओ कर तिरपर्ना ठाउँम कर तिरो भन्‍सारम तिरपर्ना भन्‍सार तिरो आदर करपर्ना मनैन आदर करो इज्‍जत करपर्ना मनैन इज्‍जत करो। मत्ती  मर्क  लूक 
ठीक समयम आपन ऋण चुक्ता कैडारो। तर प्रेमह भर चुक्ता कर नैसेक्‍जैना ऋणअसक मान्‍क एकऔरजहन प्रेम कर्टिरहो काकरकि आपन छिमेकीन प्रेम कर्ना मनैया व्‍यवस्‍थक नियम पूर्ण रूपले पालन कर्ठा
व्‍यवस्‍थम व्‍यभिचार नैकर्ना हत्‍या नैकर्ना चोरी नैकर्ना ल्‍वाभ नैकर्ना आज्ञा ओ औरऔर आज्ञा फे बा। आपन छिमेकीह अपन्‍हेहअस प्रेम करपर्ठा कना बात व्‍यवस्‍थक यी सक्‍कु आज्ञक सार हो। प्रस  व्‍य  लेवी 
प्रेम करुइया औरजन्‍हक खराबी नैकरट उहओर्से प्रेम कर्ना कलक व्‍यवस्‍थमक सक्‍कु बातक पालन कर्ना हो
हम्र कत्रा महत्‍वपूर्ण समयम बाटी कना बात बुझ्‍क यी सब बातम ध्‍यान देओ। आब निन्‍दमसे उठ्‌क जग्‍ल रना ब्‍याला आरहल। हम्र सुरुम विश्‍वास करल ब्‍यालासे आब हम्र मुक्ति पैना ब्‍याला झन् लग्‍घ आरहल
रात कटस्‍याकल आब अजरार हुइटीबा। उहओर्से अन्‍धकारम कर्ना खराब काम छोर्क अजरारक हातहतियार धारण करी
दिनक अजरारम सुहैना हिसाबले काम करी। रातकअस मोजमज्‍जा कर्ना मट्‌वार रना व्‍यभिचार कर्ना भ्रष्‍टाचार कर्ना झग्रा कर्ना बिह्र मुना असिन सब काम छोरदी
बेनसे प्रभु येशू ख्रीष्‍टह धारण करी ओ पाप स्‍वभावक इच्‍छा पूरा कर्ना बातम ध्‍यान नैदी
कमजोर विश्‍वास रहल मनैन प्रेम कैक स्‍वीकार करो ओ वाकर विचारह दोष लगाक झग्‍गर कर्ना काम जिन करो
कौनोजन सब चिज खाइ हुइठा कैक विश्‍वास कर्ठ तर विश्‍वासम कमजोर रहल मनैया सागसब्‍जी केल खैठा
जे सब चिज खैठा उ मनैया नैखैना मनैयह हिस्‍याइ नैपरट। ओसहँक जे सब चिज नैखाइट खैना मनैयह दोष लगाइ नैपरट। काकरकि कमजोर विश्‍वासीह फे परमेश्‍वर स्‍वीकार कैरख्‍ल
औरजन्‍हक नोकरह दोष लगुइया टुँ के हुइटो उ त मालिक आपन नोकर ठीक काम करल कि बेठीक काम करल कैक फैसला कर्नेबाट। ऊ ठीक ठह्राजैनेबा काकरकि प्रभु ओहीह ठीक काम करक लाग सहायता देहुइयाबाट
कौनोजन कौनो दिनह और दिनसे मुख्‍य ओ बरा ठन्‍ठा तर कौनोजन सब दिन एक्‍क हो कठ। हरेक मनैया आपन मनम आपन विश्‍वास करल बात पक्‍का करपर्ठा
कौनो मनैया कौनो दिनह बरा ठन्‍ठा कलसे प्रभुक आदरक लाग बरा ठन्‍ठा। कौनो मनैया शिकार खैठा कलसे प्रभुक लाग खैठा काकरकि ऊ परमेश्‍वरह धन्यवाद देठा। जौन मनैया नैखाइट्‍ उ मनैया प्रभुक आदरक लाग नैखाइट्‍ ओ परमेश्‍वरह धन्यवाद देठा। कल 
हम्र कुई फे आपनऽ लाग नैबच्‍टी ओ आपनऽ लाग नैमुटी
हम्र बच्‍लसे फे प्रभुक लाग बच्‍ठी मुलसे फे प्रभुक लाग मुठी। उहओर्से हम्र बच्‍लसे फे मुलसे फे प्रभुक हुइटी
यिहकारण अर्थात् मुवल ओ जीवित सब मनैन्‍हक प्रभु हुइक लाग येशू ख्रीष्‍ट मुल ओ फेदोस्र जिल
ओसिन हो कलसे टुह्र काजे आपन भैयह दोष लगैठो ओ काजे हिस्‍यैठो काकरकि हम्र सबजन परमेश्‍वरक न्याय कर्ना ठाउँम ठह्र्‍याइपर्नेबा।  कोर 
धर्मशास्‍त्रम लिख्‍गैल् बा
“परमप्रभु कठ ‘मै जीवित परमेश्‍वर कहटुँ
सबजन म्‍वार आघ झुक्‍नेबाट
ओ सबजन महीह परमेश्‍वर कैक पुकर्नेबाट।’” यशै 
हम्र सबजन आपनआपन हिसाब परमेश्‍वरह बुझाइपर्नेबा
उहओर्से हम्र एकऔरजहन दोष नैलगाई। हम्र आपन भैयह ठ्‌यास लग्‍ना या बाधा देना बात कबु फे नैकर्ना निश्‍चय करी
प्रभु येशूह विश्‍वास कर्लकओर्से मै यी बात पक्‍का जन्‍ठुँ कौनो फे खैना चिज अपन्‍हे अशुद्ध नैरहट। तर कुई ओहीह अशुद्ध मन्‍ठा कलसे वाकर लाग उ अशुद्ध जो हो
टुँ ज्‍या खैठो उ बातले टुँहार भैयह च्‍वाट लगैठो कलसे टुँ प्रेमपूर्ण व्‍यवहार नैकर्टो। ख्रीष्‍ट आपन प्राण देक बचाइल मनैयह टुँहार खैना चिजले नाश जिन ह्‍वाए
टुँहार असल मानल बातह और जन खराब कह नैपाइट्
काकरकि परमेश्‍वरक राज्‍य कलक खैना ओ पिना बात नैहो तर पवित्र आत्‍मसे अइना धार्मिकता शान्‍ति ओ आनन्‍दक बात हो
असिन किसिमले ख्रीष्‍टक सेवा कर्ना मनैया परमेश्‍वरह खुशी बनैठा ओ मनैनसे स्‍याबासी फे पैठा
उहओर्से हम्र मेलमिलाप करैना ओ एकऔरजहन सहयोग कर्ना कोसिस करी
खैना चिजिक कारणले परमेश्‍वरक कामह नाश नैकरी। सब खैना चिज खैलसे हुइठा तर औरजहन बाधा पुग्‍नागरी खैना खराब बात हो
खासम त शिकार नैखैना मट्‌वार लग्‍ना चिज नैपिना ओ कौनो भैयह ठ्‌यास लग्‍नागरी कुछु बात नैकर्ना जो मजा हो
याकर बारेम टुन्‍हकम रहल विश्‍वास परमेश्‍वर ओ टुन्‍हक बीचम ढर्लरहो। यदि कुई आपन ठीक ठहराइल बात अनुसार चल्‍ठा ओ वाकर विवेक ओहीह दोषी नैठहरैटस कलसे उ मनैया धन्यक हो
तर आपन खाइल चिजह अपन्‍हे शङ्‍का कर्टी खैठा कलसे परमेश्‍वर ओहीह दोषी ठहरुइयाबाट। काकरकि ऊ विश्‍वास बिना खैठा ओ विश्‍वास बिना कैजिना हरेक काम पाप हो
हम्र विश्‍वासम बलगर मनै कमजोर विश्‍वास रहल मनैन धीरजसाथ सहायता करपर्ठा। हम्र आपन खुशी केल नैह्‍यारपरट्‍ तर औरजन्‍हक फे वास्‍ता करपर्ठा
हम्र हरेक जन हमार छिमेकीन्‍हक आत्‍मिक उन्‍नति ह्‍वाए कैक हुँकन्‍हक भलाइक लाग हुँकन खुशी पारपर्ठा
काकरकि ख्रीष्‍ट येशू फे आपन खुशीक ध्‍यान नैढर्ल। जसहँक धर्मशास्‍त्रम लिखल बा “अप्‍नह अपमान करुइयन्‍हक अपमान म्‍वारम परल बा।” भज 
धर्मशास्‍त्रम अघट्‌टे लिखल बात हमन शिक्षा देहक लाग लिख्‍गैल् हो। हमार आशह बह्रैना धर्मशास्‍त्रम रहल बातले हमन सहना शक्ति ओ उत्‍साह देठा
सहना शक्ति ओ उत्‍साह देना परमेश्‍वर जो टुँहन येशू ख्रीष्‍टक चाल अनुसार चलबेर एक्‍क मनक हुइना शक्ति देहीँ
असिक टुह्र सबजन एक्‍क मनक होक एक्‍क सोरम हमार प्रभु येशू ख्रीष्‍टक परमेश्‍वर ओ बाबक महिमा कर सेक्‍बो
परमेश्‍वरह महिमा देहक लाग ख्रीष्‍ट येशू हमन स्‍वीकार करअस टुह्र फे एकऔरजहन स्‍वीकार करो
मै टुँहन कहटुँ हमार पुर्खाहुँकन देहल प्रतिज्ञा पूरा करक लाग ओ परमेश्‍वरक सत्‍यता प्रकट करक लाग येशू ख्रीष्‍ट यहूदीन्‍हक  यहूदीन्‍हक ग्रीक भाषमसे शाब्‍दिक रूपले अनुवाद कर्लसे यी ठाउँम “खतना हुइल्” हुइठा। दास बन्‍ल
यी कारणले कि और जातिक मनै परमेश्‍वरक दयक लाग उहाँक महिमा करहीँ। जसहँक धर्मशास्‍त्रम लिखल बा
“और जातिक मनैन्‍हक बीचम
मै अप्‍नक प्रशंसा कर्नेबाटुँ
ओ अप्‍नक नाउँक स्‍तुति गैनेबाटुँ।”  शमू  भज 
धर्मशास्‍त्रम और ठाउँम असिक लिखल बा
“ऐ और जातिक मनै
परमेश्‍वरक छानल मनैनसे आनन्‍द मनाओ।” व्‍य 
ओ और ठाउँम यी फे लिखल बा
परमेश्‍वरक प्रशंसा करो
ओ सब जातिक मनै प्रभुक प्रशंसा करो।” भज 
ओ यशैया फेदोस्र कठ
“यिशैक वंशमसे एक जन अउइयाबाट
उहाँ अन्‍यजातिन्‍हकम शासन करुइयाबाट
उहाँकम और जातिहुँक्र आशा करुइयाबाट।” यशै 
आशा देना परमेश्‍वरम टुह्र विश्‍वास कर्लकओर्से उहाँ टुँहन पूरा आनन्‍द ओ शान्‍तिले भरदेहीँ। असहँक पवित्र आत्‍मक शक्तिले टुन्‍हक आशा बहर्टी जाए
म्‍वार दादुभैयहुँक्र टुह्र सज्‍जन बाटो सक्‍कु प्रकारक ज्ञानले भरिभराउ बाटो ओ एकऔरजहन शिक्षा देनाम सिपार बाटो कना बारेम मै ढुक्‍क बाटुँ
उहफे यी चिठीम टुँहन कत्रा बातक सम्‍झना कराइक लाग खुलस्‍त लिखटुँ। कारण परमेश्‍वर महीह अनुग्रह देरख्‍ल
ओ और जातिक मनैन्‍हक बीचम महीह ख्रीष्‍ट येशूक सेवक बनारख्‍ल। परमेश्‍वरक आघ मनपर्ना भेटी पूजारी आनअस मै फे पूजारीक सेवा पूरा कर्ठुं। और जातिक मनैन परमेश्‍वरकठे आनक लाग ओ हुँक्र पवित्र आत्‍मले शुद्ध होक परमेश्‍वरह मनपर्ना भेटी हुहीँ कैक परमेश्‍वरक खुशीक खबर सुनैठुँ
उहओर्से येशू ख्रीष्‍टक कारण परमेश्‍वरक लाग करपर्ना म्‍वार कामम मै गर्व कर्ठुं
ख्रीष्‍ट म्‍वार जीवनसे करल कामक बारेम केल मै बोल्‍ना आँट कर्ठुं। उहाँ म्‍वार काम ओ प्रचारद्वारा और जातिक मनैन परमेश्‍वरह मानक लाग सिखारख्‍ल
उहाँ यी काम शक्तिशाली चिन्‍ह अचम्‍मक काम ओ पवित्र आत्‍मक शक्तिद्वारा कर्ल। यी क्रमम यरूशलेमसे इल्‍लुरिकन कना देशसम यात्रा कैक मै ख्रीष्‍टक बारेम पूर्ण रूपले प्रचार कैरख्‍नु
औरजन्‍हक बैठाइल जगम घर नैबनाइअस मै औरजन्‍हक प्रचार करल ठाउँम नाहीँ तर येशू ख्रीष्‍टक नाउँ सुन्‍बोसुन्‍बोनैकरल ठाउँ ओ और जन प्रचार नैकरल ठाउँम केल प्रचार कर्ना म्‍वार लक्ष्‍य रह
जस्‍तहँक धर्मशास्‍त्रम लिखल बा
“उहाँक बारेम जेहीह कुछु नैकैगिल् हो
हुँक्र उहाँह देख्‍नेबाट
ओ उहाँक बारेम जे कबु फे नैसुन्‍ल हो
हुँक्र उहाँक बात बुझ्‍नेबाट।” यशै 
टुन्‍हकठे अइना मै धेर फ्‍यारा विचार कर्लसे फे लौवलौव ठाउँम प्रचार करपर्लकओर्से आइ नैसेक्‍नु। रोम 
तर यी क्षेत्रम मै प्रचारक काम ओरारख्‍नु। धेर वर्षसे टुँहन भेँट्‍ना भारी इच्‍छालागलरह
उहओर्से मै उह डगर हुइटी स्‍पेन देशम जाइबेर टुँहन भेँट्‍ना आशा बा। टुँहनसे आनन्‍दसाथ कुछ समय बिताक स्‍पेनसम जाइक लाग टुँहनसे कुछु मद्दत फे पैना आशा बा
तर आब परमेश्‍वरक मनैन्‍हक लाग आर्थिक सहायता लेक यरूशलेमम जाइटुँ
काकरकि अखैया ओ माकेडोनियम रहल मण्‍डलीहुँक्र यरूशलेमम रहल मण्‍डलीक गरीब विश्‍वासीन्‍हक लाग पैँसा पठैना निश्‍चय कैरख्‍ल  कोर 
जौन पैँसा हुँक्र आपन खुशीले जम्‍मा कर्लक हुइट। वास्‍तवम उ गरीब यहूदी विश्‍वासीहुँकन सहायता करपर्ना फे हो काकरकि यहूदीहुँकनसे और जातिक मनै आत्‍मिक आशिष पैल। ओसहेँक यी और जातिक विश्‍वासीहुँक्र फे यहूदीन्‍हक खाँचोम आर्थिक सहायता करपर्ठा।  कोर 
उहओर्से यरूशलेमक मण्‍डलीक लाग पठागैल् पैँसा हुँकन बुझाक स्‍पेन जैम ओ उहब्‍याला टुन्‍हकठे फे पैँठ्‍नेबाटुँ
जब मै टुन्‍हकठे जैम तब येशू ख्रीष्‍टक देहल आशिषले भरिभराउ होक जैम
दादुभैयहुँक्र हमार प्रभु येशू ख्रीष्‍टम एक हुइलक कारण ओ पवित्र आत्‍मले देहल प्रेमक कारणले म्‍वार लाग परमेश्‍वरसे प्रार्थना कैक म्‍वार सङ्‌घर्षम महीह सहायता देहो कैक मै बिन्‍ती करटुँ
मै यहूदियम रहल अविश्‍वासीहुँकनसे सुरक्षित रह सेकू ओ यरूशलेमम रहल परमेश्‍वरक मनै म्‍वार आनल सहायता स्‍वीकार करहीँ कैक प्रार्थना कैदेओ
तब परमेश्‍वरक इच्‍छा हुइ कलसे मै खुशीसे टुन्‍हकठे अइनेबाटुँ ओ टुँहनसे सङ्‌गति कैक फेदोस्र ताजा हुइम
शान्‍ति देना परमेश्‍वर टुह्र सक्‍कुजन्‍हकसँग रह्‍हीँ। आमेन
आब मै हमार बाबु फिबीसे टुन्‍हक चिनापर्ची करादेहटुँ यी बाबु किंक्रियक मण्‍डलीम सेवक काम कर्ठी
यी धेर जहन सहायता कर्ली ओ महीह फे भारी सहायता कैरख्‍ली। उहओर्से परमेश्‍वरक मनैअस टुह्र फे प्रभुक नाउँम हुँकहीन स्‍वागत करो ओ हुँकहार खाँचोम स्‍याकल सहयोग करो
येशू ख्रीष्‍टक काम करबेर म्‍वार सँगसँग काम करुइया प्रिस्‍का ओ अकिलासह म्‍वार अभिवादन बा। प्रे 
मही बचाइक लाग हुँक्र डान्‍चेले नैमुल। मै हुँकन्‍हक भारी गुण सम्‍झलबाटुँ मै केल नाही गैरयहूदीन्‍हक सब मण्‍डली हुँकन्‍हक गुण बिस्रैल नैहुइट
हुँकन्‍हक घरम जम्‍मा हुइना मण्‍डलीह फे म्‍वार अभिवादन बा। म्‍वार प्रिय सङ्‌घारी इपेनितसह जे एशियक सबसे पहिल ख्रीष्‍टियन हुइट हुँकहीन फे अभिवादन बा
टुन्‍हक लाग भारी परिश्रम करुइया मरियमह फे अभिवादन बा
म्‍वारसँग जेलम परल म्‍वार यहूदी आफन्‍तहुँक्र एन्‍ड्रोनिकस ओ युनियसह म्‍वार अभिवादन बा। हुँकन्‍हक नाउँ प्रेरितन्‍हक बीचम चलल् बाटन ओ महीसे आघहेँ हुँक्र येशू ख्रीष्‍टम विश्‍वास कैरख्‍लह
प्रभुम म्‍वार प्रिय भाइ एम्‍प्‍लीआतसह म्‍वार अभिवादन सुनादेओ
ख्रीष्‍टक लाग हमारसँग काम कर्ना उर्बानस ओ म्‍वार प्रिय सङ्‌घारी स्‍ताखुसह फे म्‍वार अभिवादन सुनादेओ
ख्रीष्‍टक दृष्‍टिम योग्य ठहरल अपेल्‍लेसह अभिवादन बा। अरिस्‍तोबुलसक परिवार सक्‍कुन अभिवादन सुनादेहो
म्‍वार आफन्‍त हेरोदियनह अभिवादन। प्रभुम विश्‍वास करुइया नर्किससक घरपरिवारन अभिवादन बा
प्रभुम धेर परिश्रम कर्ना बाबु त्रुफेना ओ त्रोफोसाह अभिवादन कैदेहो। प्रभुम धेर काम कर्ना प्रिय बाबु परसीह अभिवादन बा
प्रभुक र्‍वाजल रूफसह ओ हुँकहार डाईह अभिवादन बा। ऊ त म्‍वार फे डाई हुइटी। मर्क 
असिंक्रितस फ्‍लेगन हर्मेस पत्रोबास हर्मास ओ हुँकन्‍हकसँग रहल दादुभैयन फे म्‍वार अभिवादन बा
फिलोलोगस युलिया नेरियस ओ हुँकहार बहिन्या ओ ओलिम्‍पास ओ हुँकन्‍हकसँग रहल सक्‍कु विश्‍वासीन म्‍वार अभिवादन बा
पवित्र मनसे ओ प्रेमसाथ एकऔरजहन अभिवादन करो। ख्रीष्‍टक सक्‍कु मण्‍डलीहुँक्र टुँहन अभिवादन पठारख्‍ल
दादुभैयहुँक्र मै टुँहन बिन्‍ती करटुँ फूट अन्‍ना ओ विश्‍वास बिथोल्‍ना मनैनसे होसियार रहो। हुँक्र टुन्‍हक पाइल शिक्षक विरोध कर्ठ। ओसिन मनैनसे सङ्‌गतऽ जिन करो
काकरकि असिन मनै हमार ख्रीष्‍ट प्रभुक नाही तर आपनऽ प्‍याटिक सेवा कर्ठ ओ हुँक्र मीठमीठ बोली ओ बातले सीधासाधा मनैन ठग्‍ठ
टुन्‍हक आज्ञाकारितक बात सबजन थाहाँ पारख्‍ल यी बातम महीह बहुत खुशी लागल बा। टुह्र खराब कामक लाग दूर हुइल् ओ असल कामक लाग बुद्धिमान हुइल् मै चहठुँ
शान्‍ति देना परमेश्‍वर झट्‌टहेँ शैतानह टुन्‍हक पौलीक टर डबादेहुइयाबाट
हमार प्रभु येशूक अनुग्रह टुन्‍हकम पलरह
म्‍वारसँग काम कर्ना तिमोथी फे टुँहन अभिवादन पठारख्‍ल। अस्‍तहँक म्‍वार यहूदी आफन्‍तहुँक्र लुकियस यासोन ओ सोसिपात्रोसक फे टुँहन अभिवादन बा। प्रे 
पावलक लाग यी चिठी लिखुइया मै तर्तियसक फे प्रभुम टुँहन अभिवादन बा
महीह ओ सारा मण्‍डलीह आपन घरम स्‍वागत कर्ना गायसक फे टुँहन अभिवादन बा। गायसक घरम जम्‍मा हुइना मण्‍डलीक तर्फसे फे अभिवादन बा। यी सहरक कोषाध्‍यक्ष इरास्‍तस ओ हमार भैया क्‍वार्टस फे टुँहन अभिवादन पठारख्‍ल। प्रे   कोर   तिमो 
हमार प्रभु येशू ख्रीष्‍टक अनुग्रह टुह्र सबजहनसे रह आमेन।
हम्र सबजन परमेश्‍वरह आदर ओ सम्‍मान करी। उहाँ टुँहन विश्‍वासम स्‍थिर बनैनाम शक्तिशाली बाट। मै प्रचार करल खुशीक खबर ओ येशू ख्रीष्‍टक बारेम करल प्रचारले यिह बट्‌वैठा। युगयुगसे गुप्‍तम रहल यी खुशीक खबर आब प्रकट होरहल
ओ अगमवक्तन्‍हक लिखल किताबम छर्लङ्‌ग होरहल। आब अनन्‍त परमेश्‍वरक आज्ञा अनुसार सब जातिक मनै उहाँम विश्‍वास करहीँ ओ उहाँक आज्ञापालन करहीँ कैक यी खुशीक खबर चारिओर प्रचार कैजैटीबा
एक्‍कठो केल सर्वज्ञानी परमेश्‍वरह येशू ख्रीष्‍टद्वारा सड्‌डभर महिमा ह्‍वाए आमेन
यी चिठी परमेश्‍वरक इच्‍छासे ख्रीष्‍ट येशूक प्रेरित हुइक लाग बोलावट पाइल मै पावल ओ हमार भाइ सोस्‍थेनेससे हो
मै कोरिन्‍थ सहरम रहल परमेश्‍वरक मण्‍डलीह यी चिठी लिखटुँ। टुह्र परमेश्‍वरक पवित्र जन हुइक लाग उहाँ टुँहन बलैल। उहाँ ख्रीष्‍ट येशूद्वारा टुँहन पवित्र बनैल जसिन कि प्रभु येशू ख्रीष्‍टह पुकारा कर्ना सारा ठाउँक सबजहन उहाँ पवित्र जन हुइक लाग बलैल। उहाँ जो हुँकन्‍हक ओ हमार प्रभु हुइट। प्रे 
हमार परमेश्‍वर बाबा ओ प्रभु येशू ख्रीष्‍ट टुँहन अनुग्रह ओ शान्‍ति देहीँ
टुन्‍हक लाग ओ परमेश्‍वर टुँहन ख्रीष्‍ट येशूद्वारा देलक अनुग्रहक लाग मै सड्‍ड परमेश्‍वरह धन्‍यवाद देठुँ
काकरकि परमेश्‍वर उहाँद्वारा टुँहन हरकिसिमले बोलीवचनम ओ ज्ञानम समेत धनी बनारख्‍ल
यी बातले ख्रीष्‍टक बारेम हमार देहल गवाही सत्‍य प्रमाणित होरहल
उहओर्से हमार प्रभु येशू ख्रीष्‍ट फेदोस्र अइना बट्‌या ह्‍यारबेर टुन्‍हकम कौनो आत्‍मिक वरदानक कमी नैहो
हमार प्रभु येशू ख्रीष्‍ट अइना दिनम टुह्र निर्दोष रबो कैक उहाँ टुँहन अन्‍तिमसम बलगर करैलरह्‍हीँ
परमेश्‍वर विश्‍वासयोग्य बाट। उहाँ आपन छावा हमार प्रभु येशू ख्रीष्‍टक सङ्‌गतिम रहक लाग टुँहन बलैल
भैयौ प्रभु येशू ख्रीष्‍टक नाउँम मै टुँहन बिन्‍ती करटुँ कि टुह्र एकआपसम मिल्‍क रहो। टुन्‍हक बीचम फूट जिन ह्‍वाए बेनसे टुह्र एक मनक ओ एक विचारक होओ
म्‍वार भैयौ टुन्‍हक बीचम झग्रा परल बात क्‍लोए कना मनैयक घरपरिवारसे मै सुनरख्‍नु
म्‍वार सुनल बात का हो कलसे टुह्र कुई “मै पावलक हुइटुँ” कुई “मै अपोल्‍लोसक हुइटुँ” कुई “मै पत्रुसक हुइटुँ” ओ कुईजुन “मै ख्रीष्‍टक हुइटुँ” कठो हुँ। प्रे 
का ख्रीष्‍ट भागबन्‍डा लागरल का पावल टुन्‍हक लाग क्रूसम बलिदान हुइलह का टुह्र पावलक नाउँम बप्‍तिस्‍मा लेलहो
परमेश्‍वरह धन्‍यवाद बा कि मै टुह्रमध्‍ये क्रिस्‍पस ओ गायसह बाहेक और किहुह फे बप्‍तिस्‍मा नैदेलहुँ। प्रे   रोम 
उहओर्से टुह्र म्‍वार नाउँम बप्‍तिस्‍मा लेलो कैक कुई फे कह पउइया नैहो
हो मै स्‍तिफनसक घरपरिवारन फे बप्‍तिस्‍मा देनहुँ। यी बाहेक मै और किहुह बप्‍तिस्‍मा देलक महीह थाहाँ नैहो।  कोर 
ख्रीष्‍ट महीह बप्‍तिस्‍मा देहक लाग नाहीँ खुशीक खबर प्रचार करक लाग पठैलह। मै प्रचार करबेर बुद्धिमान हिसाबले नैबोल्‍नु नकि त क्रूसम हुइलक ख्रीष्‍टक मृत्‍युक शक्ति बिनकामक हुइनेरह
क्रूसम हुइलक ख्रीष्‍टक मृत्‍युक प्रचार नाश हुउइयन्‍हक लाग मूर्ख बात हो तर हम्र मुक्ति पउइयन्‍हक लाग परमेश्‍वरक शक्ति हो
अस्‍तह बात धर्मशास्‍त्रम लिखल बा
“मै बुद्धिमान मनैयक बुद्धिह नाश कैदेहम
ओ विद्वान मनैयक ज्ञानह रद्द कैदेहम।” यशै 
खै बुद्धिमान मनै कहाँ बाट खै शास्‍त्रीहुँक्र संसारम बुद्धि लरुइयन कहाँ बाट का परमेश्‍वर यी संसारक बुद्धिह मूर्ख नैबनैल अयू  यशै   
संसारक मनै आपन ज्ञानबुद्धिक शक्तिले परमेश्‍वरह चिन्‍ह नैसेकहीँ कना बात उहाँ आपन बुद्धिले ठहरैल। उहओर्से उहाँ हमार प्रचार करल मूर्ख बातले विश्‍वास करुइयन बचाइ चहल
यहूदीहुँक्र प्रमाणक लाग स्‍वर्गक चिन्‍ह मङ्‌ग्‍ठ ओ ग्रीकहुँक्रजुन संसारक बुद्धि खोज्‍ठ
हम्र त ख्रीष्‍ट क्रूसम टङ्‌गावापैल कैक प्रचार कर्ठी। यी बात यहूदीन्‍हक लाग ठ्‌यास लग्‍ना बात हुइल् ओ और जातिन्‍हक लाग मूर्ख बात हुइल्
तर परमेश्‍वरक बलाइल मनैन्‍हक लाग चाहा यहूदी चाहा ग्रीक ख्रीष्‍ट जो परमेश्‍वरक शक्ति ओ बुद्धि हुइट
काकरकि परमेश्‍वरक यी मूर्ख योजना मनैन्‍हक सारा बुद्धिसे बुद्धिमानी बा ओ परमेश्‍वरक कमजोरी मनैन्‍हक सारा बलसे फे शक्तिशाली बा
भैयौ परमेश्‍वर टुँहन बलाइल समयम टुह्र कसिन रलहो उ विचार करो। मनैन्‍हक हिसाबले टुह्र धेर जन बुद्धिमान् या शक्तिशाली या खानदानी नैरलहो
तर बुद्धिमान मनैन शरमम पारक लाग परमेश्‍वर संसारम मूर्ख मानगैल् बातह रोज्‍ल ओ शक्तिशाली मनैन शरमम पारक लाग परमेश्‍वर संसारम कमजोर मानगैल् बातह रोज्‍ल
संसारम महान मानगैल् बातह बिनकामक बनाइक लाग परमेश्‍वर संसारम हेल्‍हा कैगिल् ओ तुच्‍छ मानगैल् बातह रोज्‍ल
परमेश्‍वरक उपस्‍थितिम कुई फे घमण्‍ड कर नैसेकी कना उद्देश्‍यले उहाँ यी कर्ल
परमेश्‍वर टुँहन येशू ख्रीष्‍टकसँग एक बनारख्‍ल ओ उहाँ ख्रीष्‍टह हमार बुद्धि बनैल। ख्रीष्‍ट हमन परमेश्‍वरक आघ धर्मी ठह्रैल हमन पवित्र बनैल ओ हमन पापमसे छुट्‌कारा देल
उहओर्से धर्मशास्‍त्रम लिख्‍गैल् बा “गर्व करुइया प्रभुक करल कामम गर्व करपर्ठा।” यर 
भैयौ मै टुन्‍हकठे आक परमेश्‍वरक प्रकट करल रहस्‍यक सन्‍देश कहबेर मै विद्वानअसक नैबोल्‍नु ओ बुद्धिक धाक फे नैलगैनु
वास्‍तवम मै टुन्‍हकठे रहलम क्रूसम मुवापैलक येशू ख्रीष्‍टक बारेम बाहेक और कुछु नैबोल्‍ना निश्‍चय कैरख्‍नहुँ
सुरुम त झन् मै जाटिक कमजोर रनहुँ ओ डरले लग्‍लगाइटनहुँ। प्रे 
म्‍वार सन्‍देश ओ प्रचार एकदम साधारण रह। मै विद्वानअस बराबरा बुद्धिक बात नैबोल्‍नु तर पवित्र आत्‍मक शक्तिम केल भर पर्नु
काजे मै ओसिक कर्नु कलसे टुन्‍हक विश्‍वास मनैन्‍हक बुद्धिम नाहीँ तर परमेश्‍वरक शक्तिम आधारित ह्‍वाए
तर फे परिपक्‍व विश्‍वासीन्‍हक बीचम त हम्र बुद्धिक बात बट्‌वैठी। उ बुद्धि यी संसारक बुद्धि नैहो ओ यी संसारक शासकन्‍हक बुद्धि फे नैहो यी सब बिलिन होजउइया बा
हमार बट्‌वाइल बुद्धि त परमेश्‍वरक रहस्‍यक बात हो। यी मनैन थाहाँ नैदेगैल् उहाँक योजना हो जौन योजना उहाँ हमार महिमक लाग सृष्‍टिसे आघहेँ बनैलह
यी संसारम शासन करुइयन कुई फे यी बात नैबुझ्‍ल। यदि बुझ्‍ट कलसे हुँक्र महिमित प्रभुह क्रूसम टङ्‌गैने नैरलह
यिह बात त धर्मशास्‍त्रम लिखल बा
“मनै कबु नैद्‌याखल नैसुनल
मनले नैचिताइल बात
परमेश्‍वर उहाँह प्रेम करुइयन्‍हक लाग
तयार पारदेरख्‍ल।” यशै 
तर परमेश्‍वर आपन आत्‍माद्वारा हमार लाग यी बात प्रकट कैदेरख्‍ल
पवित्र आत्‍मा सक्‍कु चिज खोज्‍ठ परमेश्‍वरक गहिँरगहिँर बात फे खोजी कर्ठ
मनैयकम रहल आपनऽ आत्‍माबाहेक मनैयक विचारह और कुई फे बुझ नैसेक्‍ट ओ पवित्र आत्‍माबाहेक परमेश्‍वरक विचारह और कुई फे बुझ नैसेक्‍ट
हम्र संसारक आत्‍मा नाहीँ तर पवित्र आत्‍मा पारख्‍ली। उहओर्से हमन परमेश्‍वरक देहल वरदान बुझसेक्‍ठी
हम्र ब्‍वालबेर मनैन्‍हक बुद्धिले सिखाइल बात नैबट्‍वैटी तर पवित्र आत्‍मक सिखाइल बात बट्‌वैठी। आत्‍मिक मनैन आत्‍मिक बात सिखाइक लाग उह आत्‍मा हमन सहायता देठ
पवित्र आत्‍मा नैरहल मनैया परमेश्‍वरक आत्‍मसे आइल बात ग्रहण कर नैस्‍याकट्‍। ओसिन बात ओहीह मूर्ख बातअस लग्‍ठस ओ ऊ बुझ नैस्‍याकट्‍ काकरकि आत्‍मिक बात त आत्‍मिक मनै केल बुझ्‍ठ
आत्‍मिक मनैया सब चिजिक जाँचबुझ करसेक्‍ठा तर ओहीहभर कुई फे जाँच नैसेक्‍ट
धर्मशास्‍त्रम लिखल बा
“प्रभुक मनह के जानराखल जे
उहाँह के सिखाइसेक्‍ठा जे”
तर हम्र यी बात बुझ्‍ठी काकरकि हमारठे ख्रीष्‍टक मन बा। यशै 
हेरो भैयौ मै टुन्‍हकठे रहलब्‍याला आत्‍मिक मनैनसे बट्‌वाइअस टुँहनसे बट्‌वाइ नैसेक्‍नु। मै टुँहनसे संसारिक मनैनसे ब्‍वालअस बोल्‍नु। ख्रीष्‍टम भक्‍खर विश्‍वास करल छुटी लर्कनसे बट्‌वाइअस बोल्‍नु
उहओर्से दूध पिना लर्कनअस मै टुँहनसे व्‍यवहार करपरल। मै टुँहन दूध पियैनु काकरकि टुह्र ठोस खाना खाइ नैसेको ओ आम्‍ही फे नैसेक्‍टो। हिब 
टुह्र आम्‍हीसम फे पापी स्‍वभावक अधीनम बाटो। टुन्‍हक बीचम डाहा ओ झैझग्रा पलिबा। का यिहिँले टुह्र पापी स्‍वभावक अधीनम पलबाटो कना बात नैदेखाइट्‍ का टुह्र संसारक और मनैअस नैहुइलो
जब टुह्रमध्‍ये कुई “मै पावलक हुइटुँ” ओ औरजुन “मै त अपोल्‍लोसक हुइटुँ” कठा कलसे का यी संसारक मनै करअस नैहुइल् नि  कोर 
अपोल्‍लोस के हो ओ पावल के हो हम्र त टुँहन विश्‍वासम अन्‍ना परमेश्‍वरक सेवकहुँक्र केल हुइटी। हम्र प्रभुक खटाइल काम त कर्ठी
मै टुन्‍हक हृदयम बीया बुइनु अपोल्‍लोस पानी चर्ल तर ओहीह बह्रैना काम त परमेश्‍वर जो कर्ल। प्रे 
बीया बुउइया या पानी चरुइया महान नैहो तर ओहीह बाह्र हुर्क लगुइया परमेश्‍वर पो महान हुइट
बीया बुउइया ओ पानी चरुइया बराबर हुइट। सबजन आपनआपन मेहनत अनुसार इनाम पउइयाबाट
हम्र त सँगसँग परमेश्‍वरक काम करुइयन हुइटी ओ टुह्रजुन परमेश्‍वरक जग्‍गा परमेश्‍वरक घर हुइटो
परमेश्‍वरक अनुग्रह महीह देलक कारण मै एकठो सिपार घर बनुइयाअस जग बैठैनु। और जनजुन यैहेँम घर बनैटीबाट। तर यी जगम घर बनुइया हरेक मनैया होस कैक बनाइपर्ठा
काकरकि परमेश्‍वर पैल्‍हहेँ येशू ख्रीष्‍टह एकठो जगक रूपम बैठारख्‍ल। उ बाहेक कुई फे और जग बैठाइ नैस्याकट्
यी जगम कुई स्‍वान चाँदी या बहुमूल्‍य पदार्थले घर बनाइसेक्‍ठ। कुईजुन काठपात खर वा पैँरले घर बनाइसेक्‍ठ
परमेश्‍वर न्याय कर्ना दिनम आगीद्वारा हरेक मनैयक करल कामक जाँच हुउइया बा। के कसिन काम करल कना बात उ दिन थाहाँ हुउइया बा
उ दिन ज्‍याकर काम आगीले भस्‍म नैहुई उह मनैया इनाम पाई
यदि कौनो मनैयक काम जर्क भस्‍म हुहिँस कलसे वाकर भारी नोक्‍सान हुहिँस तर उ मनैयाभर आगीमसे उम्‍कलअस बाँचजाई
टुह्र परमेश्‍वरक मन्‍दिर हुइटो ओ पवित्र आत्‍मा टुन्‍हकम बास कर्ठ। का यी बात टुँहन थाहाँ नैहो  कोर   कोर 
परमेश्‍वरक मन्‍दिरह नाश करुइया जेहीह फे परमेश्‍वर नाश करुइयाबाट। काकरकि परमेश्‍वरक मन्‍दिर पवित्र रठा ओ उ मन्‍दिर टुह्रहे हुइटो
अपन्‍हेह ध्‍वाखा जिन देओ। यदि टुह्रमध्‍ये कुई यी संसारक हिसाबले अपन्‍हेह बुद्धिमान सम्‍झठा कलसे ऊ वास्‍तविक रूपले बुद्धिमान हुइक लाग मूर्ख हुइना आवश्‍यक बा
काकरकि संसारक बुद्धि परमेश्‍वरक सामुन्‍ने त मूर्ख बात हो। धर्मशास्‍त्रम असिक लिखल बा “परमेश्‍वर बुद्धिमान मनैन हुँक्र चलाकी कर्टीकर्टी पक्रठ।” अयू 
और ठाउँम यी फे लिखल बा “बुद्धिमान मनैन्‍हक विचार काम नैलागट्‍ कना बात परमप्रभुह थाहाँ बाटन।” भज 
उहओर्से मानव अगुवक पाछ लग्‍ना बातम गर्व जिन करो। वास्‍तवम सब चिज टुन्‍हक्‍के हो
चाहा पावल कि अपोल्‍लोस कि पत्रुस कि संसार कि जीवन कि मृत्‍यु कि आबक समय कि पाछक समय। सब चिज टुन्‍हक्‍के हो
ओ टुह्र ख्रीष्‍टक हुइटो ओ ख्रीष्‍टजुन परमेश्‍वरक हुइट
टुह्र हमन परमेश्‍वरक ख्रीष्‍टक सेवक सम्‍झपर्ठा। हमन परमेश्‍वरक रहस्‍यक बात प्रकट कर्ना जिम्‍मा देगैल बा
असिन कामक जिम्‍मा पाइल सेवक विश्‍वासयोग्य हुइपर्ठा
टुह्र या और कौनो अदालत म्‍वार न्याय कर्लसे फे महीह चिन्‍ता नैहो। वास्‍तवम मै अपन्‍हे फे आपन न्याय नैकर्टुं
मै कुछु गल्‍ती कैरख्‍नुजसिन महीह नैलागट्‍ तर याकर मतलब मै कबु गल्‍ती नैकर्लहुँ कना बात नैहो। म्‍वार न्याय करुइया त प्रभु पलबाट
उहओर्से प्रभु फेदोस्र नैआइट्‍सम किहुह फे दोष जिन लगाओ। अन्‍धारम नुकल बात ओ हरेक मनैयक मनम गोप्‍य रहल बात उहाँ देखादेहुइयाबाट। तब हम्र सबजन परमेश्‍वरसे प्रशंसा पउइयाबाटी
हेरो भैयौ मै टुँहन “ठीकठीक नियम पालन करपर्ठा” कना बात बुझाइक लाग अपोल्‍लोस ओ आपन उदाहरण देनु। एकठो मनैयक पक्ष लेक और मनैयह हेल्‍हा कर्ना ठीक नैहो
टुँहन औरजहनसे बरा के बनाइल टुन्‍हकठे रहल चिज परमेश्‍वरक देहल नैहो का यदि हो कलसे यी टुँहन कुई नैदेहल जसिन टुह्र काजे घमण्‍ड कर्ठो
आवश्‍यक परल सब चिज टुन्‍हकठे बा हुँ। टुह्र त धनी होरलो हुँ। हम्र राजा नैरलसे फे टुह्र राजा होगैलो। जाट्‌टीसे टुह्र राज्‍य कर्टो त मजा हुइनेरह। तब टुन्‍हक सँगसँग हम्र फे राज्‍य कर सेक्‍नेरलही
महीह का लागटा कलसे विजय जुलुसक पाछ नेङ्‌ग्‍ना मृत्‍युदण्‍ड पैना कैदीअस परमेश्‍वर हम्र प्रेरितहुँकन सबसे पाछ ढैरख्‍ल। ओ हम्र संसारम स्‍वर्गदूतन्‍हक ओ मनैन्‍हक आघ तमाशा होरली
ख्रीष्‍टप्रति समर्पित हुइलक कारणले हम्र मूर्ख होरली तर टुह्र ख्रीष्‍टम बुद्धिमान बाटो। हम्र कमजोर बाटी तर टुह्र भारी बलगर बाटो। हम्र हेल्‍हा कर्‍वापारख्‍ली तर टुह्र मानसम्‍मान पारख्‍लो
आम्‍ही फे हम्र भुँख्‍ल पियस्‍ल बाटी फाटलचिठल लुगा बाहेक हमारठे लगैना लुगा और कुछु नैहो। हम्र पिट्‌वापैठी ओ हमार घरबार कुछु नैहो
हम्र आपनऽ हाँठले मेहनत कैक खैठी। सराप पैलसे हम्र आशीर्वाद देठी। दुःख पैलसे हम्र सहठी। प्रे 
बदनाम हुइलसे हम्र मीठ बोली बोल्‍ठी। आम्‍ही फे हम्र संसारक बन्‍ह्‍वार ओ फुहर फँक्‍ना घुर्राअस बाटी
मै टुँहन शरमम पारक लाग यी बात नैलिखठुइटुँ तर आपन प्रिय लर्कनअस टुँहन अर्ती देहक लाग लिखटुँ
येशू ख्रीष्‍टक बारेम टुँहन सिखुइयन हजारौँ जन रलसे फे टुन्‍हक आत्‍मिक बाबा एक्‍कठो बाट। खुशीक खबर प्रचार कैक ख्रीष्‍ट येशूम मै टुन्‍हक बाबा हुइनु
उहओर्से म्‍वार देखासिकी करुइयन होओ कैक मै टुँहन बिन्‍ती करटुँ।  कोर  फिलि 
यी बातम टुँहन सहायता करक लाग मै प्रभुम म्‍वार प्रिय ओ विश्‍वासयोग्य छावा तिमोथीह टुन्‍हकठे पठाइटुँ। मै जाक सारा मण्‍डलीम सिखाइल अनुसार ख्रीष्‍ट येशूम म्‍वार जीवन कसिन बा कना बात ऊ टुन्‍हकठे बट्‌वादेहुइयाबाट
मै टुन्‍हकठे फेदोस्र नैअइम कना मान्‍क टुह्रमध्‍ये कत्रा जन घमण्‍डी होरलो
तर प्रभुक इच्‍छा हुई कलसे मै टुन्‍हकठे झट्‌टहेँ अउइयाबाटुँ ओ उ घमण्‍डी मनै गफ केल लगैठ कि जाट्‌टीसे हुँकन्‍हकठे परमेश्‍वरक शक्ति बाटन कना बात पत्ता लगुइयाबाटुँ
काकरकि परमेश्‍वरक राज्‍य बातम नैरहट्‍ तर शक्तिम रठा
टुह्र का चहठो मै टुँहन सजाय देहक लाग लठ्‌ठी लेक आऊँ कि नम्र आत्‍मा लेक प्रेम देखाए आऊँ
टुन्‍हक बीचम व्‍यभिचार बा कना बात सुनमिलटा। ओसिन व्‍यभिचार त गैरयहूदी मनै नैकर्ट। टुह्रमध्‍ये एकठो मनैया त झन् आपन सवत्‍या डाईह गोसिन्या बनाराखल हुँ। व्‍य 
टुह्रजुन आपनम घमण्‍ड कर्ठो तर टुह्र त शोक करपर्ना रह ओ ओसिन काम कर्ना मनैयह आपन समाजमसे निक्रादेहपर्ना रह
मै शरीरम दूर रलसे फे आत्‍मम त टुन्‍हकठे पलिबाटुँ। मै टुन्‍हकठे रहलअस ओसिन घिनलग्‍टिक काम कर्ना मनैयह दोषी ठह्रारख्‍नु
टुह्र हमार प्रभु येशूक नाउँम जम्‍मा हुइल् समयम मै फे आत्‍मम टुन्‍हकठे रठुँ ओ हमार प्रभु येशूक शक्ति उहँ रठन
उ मनैयह शैतानक हाँठम सुम्‍पदेओ ताकि वाकर पापी स्‍वभाव नाश हुहिँस ओ प्रभु फेदोस्र अइना दिनम वाकर आत्‍माभर बचहीँस
टुन्‍हक करल घमण्‍ड ठीक नैहो। पीठम डान्‍चे खमिर मिलैलसे सारा पीठा खमिर होजैठा कना बात टुँहन थाहाँ नैहो का गला 
टुन्‍हक बीचमसे पुरान खमिर हटाओ तब टुह्र खमिर बिना मिलैल पकाइल रोटीअस शुद्ध हुइबो। हमार मुक्तिदिवस टिहार तयार बा जौन टिहारक पठ्‌रू ख्रीष्‍ट हुइट ओ उहाँक बलिदान होसेक्‍लन। प्रस 
उहओर्से हम्र खराब ओ दुष्‍ट कामक पुरान खमिर मिलाक बनाइल रोटीले नाहीँ तर खमिर नैमिलाइल शुद्ध ओ सत्‍य बातक रोटीले यी टिहार मनाई। प्रस  व्‍य 
मै टुँहन व्‍यभिचारीहुँकनसे सङ्‌गतऽ जिन करहो कैक चिठी लिखरख्‍नहुँ
याकर मतलब टुह्र व्‍यभिचार कर्ना लोभ कर्ना लुट्‍ना या मूर्तिपूजा कर्ना यी संसारक मनैनसे सङ्‌गतऽ जिन करहो कलक नैहो। हुँकनसे अलग हुई चहना हो कलसे त टुह्र संसारमसे निकरजाइ पर्ना रह
मै त यी बात विश्‍वासी हुइटुँ कना तर वास्‍तवम व्‍यभिचार कर्ना लोभ कर्ना मूर्तिपूजा कर्ना निन्‍दा कर्ना मत्‍वार रना या लुट्‍ना मनैन्‍हक बारेम कनहुँ। असिन मनैनसे त खाइबेर फे सँग जिन बैठहो
मण्‍डलीसे बाहर रहल मनैन्‍हक न्याय कर्ना म्‍वार काम नैहो। तर टुह्र मण्‍डलीम ओसिन काम कर्ना मनैन्‍हक न्याय कर नैपरट्‍ का
बाहर रहल मनैन्‍हक न्याय त परमेश्‍वर करुइयाबाट। धर्मशास्‍त्रम लिखल बा “दुष्‍ट मनैन आपन समाजमसे निक्रादेओ।” व्‍य  
टुह्रमध्‍ये एकठो विश्‍वासीक और विश्‍वासीसे झग्रा परल कलसे उ मुद्दा फैसला कराइक लाग विश्‍वासीन्‍हकठे नैलैजाक अविश्‍वासीन्‍हकठे लैजैठो। काजे टुह्र ओसिक कर्ठो
एक दिन हम्र विश्‍वासीहुँक्र संसारक न्याय करुइयाबाटी कना बात का टुँहन थाहाँ नैहो यदि टुह्र संसारक न्याय करुइयाबाटो कलसे का टुह्र ओसिन छुटीछुटी बात मिलाइ नैसेक्‍टो
हम्र स्‍वर्गदूतन्‍हक फे न्याय करुइयाबाटी कना बात का टुँहन थाहाँ नैहो यदि ओसिन हो कलसे टुह्र यी जीवनम कसिक न्याय कर्ना कना बात अवस्‍य जानपर्ना हो
यदि झैझग्रा परल कलसे काजे टुह्र उ मुद्दा अविश्‍वासीन्‍हकठे लैजैठो हुँकन त मण्‍डलीक मनै कुछु महत्‍व नैदेट
टुँहन त शरम लाग पर्ना हो। भाइभाइक बीचम परल झग्रा मिलाइ सेक्‍ना बुद्धिमान मनैया का टुह्र कुई नैहुइटो
तर एकठो भैया और भैयह मुद्दा चलाइक लाग अविश्‍वासीन्‍हक सामुन्‍ने लैजैठा
टुन्‍हक आपसी मुद्दामामिलाले टुह्र जातसे असफल हुइलक बात देखैठा। बेनसे अन्यायम पर्ना ओहीसे असल नैहो का बेनसे ठग्‍वा पैना ओहीसे असल नैहो का
तर टुह्र भाइभाइम जो एकऔरजहन अन्याय करिककरा ओ ठगिकठगा कर्ठो
अन्याय करुइया मनै परमेश्‍वरक राज्‍यक हकदार हुइ पउइया नैहो कैक का टुँहन थाहाँ नैहो अपन्‍हेह ध्‍वाखा जिन देओ। छाडा काम कर्ना मूर्तिपूजा कर्ना व्‍यभिचार कर्ना पुरुषहुँक्र पुरुषहुँकनसे नैमजा काम कर्ना समलिङ्‌गीहुँक्र
चोर्ना लोभ कर्ना मत्‍वार हुइना निन्‍दा कर्ना ओ लुट्‍ना मनै परमेश्‍वरक राज्‍यक हकदार हुइ पउइया नैहुइट
टुह्र कुईकुई एक समयम अस्‍तह रलहो। तर परमेश्‍वर टुन्‍हक पाप धोदेल ओ टुँहन पवित्र बनैल। प्रभु येशू ख्रीष्‍टम विश्‍वास कर्लक कारण पवित्र आत्‍माद्वारा टुह्र धर्मी ठह्रल बाटो
टुह्रमध्‍ये कुई कहसेकी “मै आपन मन लागल ज्‍या कर्लसे फे हुइठा।” तर मनपर्दी करल सब कामले टुन्‍हक भलाइ नैहुइट्‍। कना त मै फे कहसेक्‍ठुँ “मै आपन मन लागल ज्‍या कर्लसे फे हुइठा” तर मै कुछु चिजिक कमारा हुइ नैचहटुँ।  कोर 
टुह्रमध्‍ये कुई कहसेक्‍ठा “खैना चिज प्‍याटिक लाग हो प्‍याट खैना चिजिक लाग हो।” यी बात ठीक हो तर परमेश्‍वर यी दुनु चिजिह नाश करुइयाबाट। तर टुन्‍हक शरीर व्‍यभिचारक लाग बनल हो कैक टुह्र कह नैसेक्‍टो। शरीर त प्रभुक लाग बनल हो ओ प्रभु हमार शरीरक वास्‍ता कर्ठ
परमेश्‍वर आपन शक्तिले प्रभुह जीवित बनैल ओ हमन फे उहाँक शक्तिले जीवित बनुइयाबाट
टुन्‍हक शरीर ख्रीष्‍टक अङ्‌ग हो कना बात का टुँहन थाहाँ नैहो का मै ख्रीष्‍टक यी अङ्‌गह वेश्‍यकम जोडदिऊँ यी त हुइही नैसेक्‍ना बात हो
वेश्‍यसे मिल्‍ना मनैया वेश्‍यसे शरीरम एक हुइठा कना बात का टुँहन थाहाँ नैहो धर्मशास्‍त्रम लिखल बा “हुँक्र दुनु जन मिल्‍क एक शरीर हुइठ।” उत 
तर प्रभुकसँग मिलुइया जुन उहाँकसँग आत्‍मम एक हुइठा
व्‍यभिचारसे दूर रहो। मनैया और पाप आपन शरीरसे बाहर कर्ठा तर व्‍यभिचार करुइया आपन शरीरक विरुद्धम पाप कर्ठा
टुन्‍हक शरीर पवित्र आत्‍मक मन्‍दिर हो कना बात का टुँहन थाहाँ नैहो परमेश्‍वरक देहल पवित्र आत्‍मा टुन्‍हकम बास कर्ठ। टुह्र अपन्‍हे फे आपन नैहुइटो तर परमेश्‍वरक हुइटो  कोर   कोर  
काकरकि टुँहन परमेश्‍वर म्‍वाल डार्क किन्‍लह। उहओर्से टुह्र परमेश्‍वरह महिमा करक लाग आपन शरीर प्रयोग करो
आब टुन्‍हक लिखल बातक बारेम हेरी। सकभर भ्‍वाज नैकर्ना असल हो
तर व्‍यभिचारम फँस्‍ना अवस्‍था अनेक रलक कारण हरेक मनैयक आपनऽ गोसिन्या हुइपर्ठा ओ हरेक जन्‍नीमनैयक फे आपनऽ गोस्‍या हुइपर्ठा
गोस्‍या आपन गोसिन्यह भोजाहा अधिकार देहपर्ठा ओ गोसिन्या फे आपन गोस्‍यह भोजाहा अधिकार देहपर्ठा
गोसिन्यक शरीरम हुँकहार आपन केल नाहीँ तर हुँकहार गोस्‍यक फे भोजाहा अधिकार लग्‍ठन। ओसहेँक गोस्‍यक शरीरम हुँकहार आपन केल नाहीँ तर हुँकहार गोसिन्यक फे अधिकार लग्‍ठिन
एकआपसम शारीरिक सम्‍बन्‍धह इन्‍कार जिन करो। तर यदि टुह्र पैल्‍ह दुनु जन सरसल्‍लाह कैरख्‍लो कलसे कुछ समयक लाग शारीरिक सम्‍बन्‍धह इन्‍कार करसेक्‍ठो ताकि टुह्र प्रार्थनम समय बिताइ सेको। तब फेदोस्र सँग होजाओ नकि त टुह्र आपन मन थाम्‍ह नैसेक्‍लक कारण टुह्र शैतानक परीक्षम पर्बो
यी बात मै टुँहन आज्ञक रूपम नाहीँ तर अनुमतिक रूपम कहटुँ
हुइना त सब म्‍वारअस भ्‍वाज बिना कर्ल रलसे असल हुइनेरह। तर हरेक मनैया परमेश्‍वरसे अलगअलग वरदान पाराखल। एकठो मनैया एक किसिमक और मनैया और किसिमक वरदान पाराखल
आब भ्‍वाज नैहुइल् ओ विधवाहुँकन मै का कहटुँ कलसे हुँक्र म्‍वारअस भ्‍वाज बिना कर्ल रलसे हुँकन्‍हक लाग मजा हुइनेरलहन
तर टुह्र आपन मन थाम्‍ह नैसेक्‍टो कलसे भ्‍वाज करो। काकरकि यौनचाहनले जरलसे त भ्‍वाज करल मजा हो
भ्‍वाज करल मनैन मै एकठो आज्ञा देहटुँ। यी म्‍वार आज्ञा नैहो तर प्रभुक आज्ञा हो। गोसिन्या आपन गोस्‍यसे अल्‍ग हुइ नैपरट्‍। मत्ती  मर्क  लूक 
तर यदि ऊ अल्‍गागैल् कलसे कि त ऊ भ्‍वाज कर नैपरट्‍ कि त फेदोस्र आपन गोस्‍यसे मिल्‍क बैठपर्ठा। ओ गोस्‍या आपन गोसिन्यह छ्‌वार नैपरट्‍
आब औरजहन मै कहटुँ। यी प्रभुक आज्ञा नैहो तर म्‍वार सल्‍लाह हो। यदि केक्रो विश्‍वास नैकरल गोसिन्या बाटी ओ आपन गोस्‍यसे रह चहठी कलसे ऊ आपन गोसिन्यह छ्‌वार नैपरट्‍
ओसहेँक यदि केक्रो विश्‍वास नैकरल गोस्‍या बाट ओ आपन गोसिन्यसे रह चहठ कलसे ऊ आपन गोस्‍यह छ्‌वार नैपरट्‍
काकरकि विश्‍वास नैकरल गोस्‍या विश्‍वास करल गोसिन्याद्वारा परमेश्‍वरम ग्रहणयोग्य हुइठ ओ विश्‍वास नैकरल गोसिन्याजुन विश्‍वास करल गोस्‍याद्वारा परमेश्‍वरम ग्रहणयोग्य हुइठी। ओसिन नैहुइना हो कलसे हुँकन्‍हक लर्कापर्का अशुद्ध हुइनेरलह तर हुँक्र त परमेश्‍वरम ग्रहणयोग्य पलिबाट
तर विश्‍वास नैकरल गोस्‍या या गोसिन्या एकदमसे अल्‍गाइ खोज्‍ठ कलसे हुँक्र अल्‍गाजैहीँ। ओसिन अवस्‍थम विश्‍वास करल गोस्‍या या गोसिन्या भोजाहा बन्‍धनमसे स्‍वतन्‍त्र हुइठ। काकरकि परमेश्‍वर टुँहन शान्‍तिम रहक लाग बलैलह
टुँ गोसिन्यह का थाहाँ सायद टुँहार कारण टुँहार विश्‍वास नैकरल गोस्‍या बाँचसेक्‍ठ। या टुँ गोस्‍यह का थाहाँ सायद टुँहार कारण टुँहार विश्‍वास नैकरल गोसिन्या बाँचसेक्‍ठी
परमेश्‍वर जो टुँहन बलैलह ओ वरदान फे उहाँ जो देलह। आब हरेक मनैया उह हिसाबले जिएपर्ठा। सब मण्‍डलीह म्‍वार सिखाइल शिक्षा फे यिह हो
यदि कौनो मनैया विश्‍वासी हुइनासे आघहेँ वाकर खतना होरलहस कलसे आब ऊ खतनक चिन्‍ह मेटाइ नैपरट्‍। यदि कौनो मनैया विश्‍वासी हुइनासे आघ वाकर खतना नैहुइलरलहस कलसे आब ऊ खतना कर नैपरट्‍
खतना कर्लसे फे या नैकर्लसे फे उहिँले कुछु फरक नैपारट्‍। परमेश्‍वरक आज्ञापालन कर्ना मुख्‍य बात हो
परमेश्‍वर टुँहन बलाइबेर टुह्र जसिन रलहो ओसहेँ पलरहपर्ठा
परमेश्‍वर टुँहन बलाइबेर का टुँ कमारा रलहो यदि रलहो कलसे वाकर चिन्‍ता जिन करो। तर यदि टुँहीन स्‍वतन्‍त्र हुइना मौका मिलि कलसे स्‍वतन्‍त्र होजाओ
यदि परमेश्‍वर टुँहन बलाइबेर टुँ कमारा रलहो कलसे आब टुँ प्रभुम स्‍वतन्‍त्र होरलो। ओ यदि परमेश्‍वर टुँहन बलाइबेर टुँ स्‍वतन्‍त्र रलहो कलसे आब टुँ ख्रीष्‍टक कमारा होरलो
परमेश्‍वर टुँहन म्‍वाल डार्क किन्‍लह। मनैन्‍हक कमारा जिन होओ
उहओर्से भैयौ परमेश्‍वर टुँहन बलाइबेर टुह्र जे जसिन अवस्‍थम रलहो ऊ उह अवस्‍थम परमेश्‍वरकसँग पलरहपर्ठा
मै आब कन्याहुँकन्‍हक बारेम टुन्‍हक पुछल बातक बारेम बट्‌वाइटुँ। कन्याहुँकन्‍हक बारेम म्‍वारठे प्रभुक आज्ञा कुछु नैहो। तर प्रभुक कृपाद्वारा मै एकठो विश्‍वासयोग्य व्‍यक्तिक हैसियतले टुँहन यी सल्‍लाह देह चाहटुँ
आबक दुःखह ह्‍यारबेर म्‍वार विचारम जे जसिन अवस्‍थम बा ऊ उह अवस्‍थम पलरलसे मजा हुई
यदि टुँ भ्‍वाज कैरख्‍लो कलसे आपन गोसिन्यह छ्‌वार जिन खोजो। यदि टुँ भ्‍वाज नैकर्लहुइटो कलसे भ्‍वाज कर जिन खोजो
तर टुँ भ्‍वाज कर्लो कलसे फे पाप नैलागट्‍। ओसहेँक यदि कन्या भ्‍वाज करल कलसे फे पाप नैलागट्‍। जे होस भ्‍वाज करुइयन यी संसारम झन्‍झट हुइठन ओ मै टुँहन उ झन्‍झटमसे जोगाइ चाहटुँ
भैयौ म्‍वार कहख्‍वाजल बात का हो कलसे प्रभु हाली अइटीबाट। उहओर्से आबठेसे गोसिन्या रहल मनै गोसिन्या नैरहलअस हुइपर्ठा
शोक करुइयन शोक नैकरलअस ओ खुशी मनुइयन खुशी नैमनाइलअस हुइपर्ठा। सामान किनुइयन फे कुछु नैरहलअस हुइपर्ठा
संसारक चिजबिज उपभोग करुइयन ओसिन चिजिक कुछु मतलब नैरहलअस करपर्ठा काकरकि हमार जानल यी संसार झट्‌टहेँ बित्‍क जैटिबा
टुह्र झन्‍झटमसे मुक्त होओ कैक मै चहठुँ। भ्‍वाज नैकरल मनैया प्रभुह कसिक खुशी पारूँ कैक प्रभुक सेवम ध्‍यान देठा
तर भ्‍वाज करल मनैया आपन गोसिन्यह कसिक खुशी पारूँ कैक संसारक बातम ध्‍यान देठा
असिन मनैन्‍हक मन दुनुओर तानजैठन। भ्‍वाज नैकरल जन्‍नीमनैया अर्थात् कन्या शरीर ओ आत्‍मा प्रभुक हो कैक प्रभुक सेवम ध्‍यान देठी। तर भ्‍वाज करल जन्‍नीमनैया आपन गोस्‍यह कसिक खुशी पारूँ कैक संसारक बातम ध्‍यान देठी
मै यी बात टुन्‍हक्‍के भलाइक लाग कहटुँ। मै टुँहन नीतिनियमले बान्‍धख्‍वाजल नैहुइटुँ। तर टुह्र असल काम कर्टीजाओ ओ टुन्‍हक सारा तन मन प्रभुम लगैलरहो कैक कहख्‍वाजल हुइटुँ
यदि कौनो मनैयह आपनसँग मगनी हुइल कन्यासे अनुचित व्‍यवहार करल लग्‍ठस कलसे ओ यदि उ कन्‍यक भ्‍वाज कर्ना उमेर फे खस्‍क लग्‍लस ओ उ मनैया भ्‍वाज कर चाहल बाट कलसे भ्‍वाज करसेक्‍ठ। यिहिँम पाप नैहो। हुँकन भ्‍वाज करदेओ
तर यदि उ मनैया भ्‍वाज नैकर्ना कैक आपन मनम पक्‍का होरहल ओ ऊ करकापम नैपर्लहो ओ आपन इच्‍छह अधीनम ढरसेक्‍ठा कलसे उ मनैया कन्यह भ्‍वाज नैकर्लसे फे ठीक हुइठा
असिक आपनसँग मगनी हुइल कन्यह भ्‍वाज कर्ना मनैया असल कर्ठा तर भ्‍वाज नैकर्ना मनैया झन् असल कर्ठा
गोस्‍या बाँचतसम गोसिन्या आपन गोस्‍यक बन्‍धनम रठी। तर गोस्‍यक मृत्‍यु हुइलसे ऊ मन लागल मनैयसे भ्‍वाज करसेक्‍ठी हुइना भर उ मनैया विश्‍वासी हुइपर्ठा
जे होस म्‍वार विचारम यदि ऊ भ्‍वाज बिना कर्ल रहगैली कलसे ऊ झन् सुखी हुउइया बाटी। ओ यी सल्‍लाह मै परमेश्‍वरक आत्‍माद्वारा देनहुँ जसिन महीह लागटा
आब मूर्तिह चह्राइल खैना चिजिक बारेम हेरी हमन थाहाँ बा कि यी विषयम हम्र सबजन्‍हकठे ज्ञान बा। तर ज्ञानले मनम घमण्‍ड अनैठा ओ प्रेमले मण्‍डलीम उन्‍नति करैठा
यदि कौनो मनैया “मै जन्‍ठुँ” कठा कलसे ऊ वास्‍तवम जानपर्ना बात जन्‍ल नैरहट्‍
तर परमेश्‍वरह प्रेम करुइयह परमेश्‍वर चिह्‍न्‍ठ
मूर्तिह चह्राइल खैना चिजिक बारेम बट्‌वाइबेर संसारम मूर्ति कुछु फे नैहो ओ परमेश्‍वर एक्‍कठो केल बाट कना बात हमन थाहाँ बा
मनै का कठ कलसे स्‍वर्ग या पृथ्‍वीम धेर देवीदिउँताओँ बाट। हो हुँकन मनै देवीदिउँताओँ ओ प्रभुहुँक्र कठ
तर हमार लाग त एक्‍कठो परमेश्‍वर बाबा बाट। उहाँ जो सब चिजिक सृष्‍टि कर्लह। उहाँक लाग हम्र जिठी। हमार लाग एक्‍कठो प्रभु येशू ख्रीष्‍ट बाट। उहाँद्वारा सब चिजिक सृष्‍टि हुइल् ओ उहाँद्वारा हम्र जिठी
तर सबजन त यी बात नैजन्‍ट। कौनोकौनो मनैन्‍हक आघ मूर्तिपूजा कर्ना बानी परल हुइलकओर्से हुँकन आम्‍ही फे ओसिन खाना खैलसे मूर्तिह चह्राइल खाना खाइटुँ जसिन लग्‍ठन। हुँकन्‍हक विवेक कमजोर हुइलकओर्से उ खाना खैलसे “मै अशुद्ध होगैनु” जसिन लग्‍ठन
हुइना त खैना चिज हमन परमेश्‍वरक लग्‍घ लैजैना बात नैहो। निखैलसे कुछु हानि फे नैहुइट्‍ खैलसे कुछु मिल्‍ना फे नैहो
तर होस करो स्‍वतन्‍त्र हिसाबले टुन्‍हक करल कामले कमजोर विवेक रहल मनैन पापम फँसाइ नैपरट्‍
यदि कौनो कमजोर विवेक रहल विश्‍वासी जानलबुझल मनैयह मन्‍दिरम मूर्तिपूजा करल खाना खाइट्‍ द्‌याखल कलसे ऊ मूर्तिह चह्राइल खैना चिज खाइक लाग आँट नैकरी का
असिक कमजोर विश्‍वासी टुँहार ज्ञानक कारणले नाश हुइठा। तर वाकर लाग फे त ख्रीष्‍ट आपन प्राण देलह
असिक कमजोर विवेक रहल विश्‍वासीन धक्‍का पुगाक करल पाप त ख्रीष्‍टक विरोधम करल पाप होगैल् नि
उहओर्से यदि खैना चिजले म्‍वार विश्‍वासी भैयह नाश करैठा कलसे मै कबु फे शिकार नैखैम काकरकि मै और विश्‍वासीह धक्‍का पुगाइ नैचहटुँ
का औरजन्‍हकअस मै स्‍वतन्‍त्र नैहुइटुँ का मै प्रेरित नैहुइटुँ का मै हमार प्रभु येशूह नैदेख्‍लहुँ का प्रभुक लाग म्‍वार करल कामक फारा टुह्र नैहुइटो
मै औरजन्‍हक लाग प्रेरित नैरलसे फे कमसेकम टुन्‍हक लाग त हुइटुँ। मै प्रभुक प्रेरित हुइटुँ कना बातक प्रमाण त टुह्र अपन्‍हे हुइटो
महीह दोष लगैना मनैन म्‍वार जवाफ यिह हो
का हमार खैनापिना अधिकार नैहो
का और प्रेरितन्‍हकअस प्रभुक भैयन ओ पत्रुसकअस हमन फे आपन गोसिन्या लेक यात्रा कर्ना अधिकार नैहो
अथवा का जीविका चलाइक लाग बारनाबास ओ मै केल काम करपर्ठा
का सेनाम रहल सिपाही आपन खर्च अपन्‍हे ब्‍यहोर्ठ का अङ्‌गूरिक खेती करुइया अङ्‌गूर खाइ नैपैट का गोठाला आपन गोरुभैँसन्‍हक दूध खाइ नैपैट
का मै मनैन्‍हक हिसाबले केल यी बात बट्‌वाइटुँ का व्‍यवस्‍थम फे यिह बात लिखल नैहो
मोशक व्‍यवस्‍थम असिक लिखल बा “घाना डाईंबेर गोरुन्‍हकम मोह्‍कर्‍या जिन लगैहो।” का परमेश्‍वर गोरुक लाग केल यी बात कलह व्‍य   तिमो 
का उहाँ हमार लाग कलक नैहुइट हो यी बात हमार लाग कैगिल् हो। काकरकि हर जोँतुइया ओ घाना दउँइया अनाजक कुछु भाग पैना आशले काम कर्ठा
हम्र त टुन्‍हक माझम आत्‍मिक बीया बोरख्‍ली। यदि हम्र टुँहन्‍हकठेसे कुछु चिज लेली कलसे का उ हद नाहाङ्‌गैल् तो रोम 
यदि और जन टुन्‍हकठेसे कुछु चिज लेहसेक्‍ठ कलसे का हम्र झन् धेर पाइपर्ना नैहो
तर हम्र यी हक नैचलैली। ख्रीष्‍टक बारेम खुशीक खबर सुनाइबेर कुछु बाधा नैपारी कैक हम्र सब चिज सहठी
मन्‍दिरम सेवा करुइयन मन्‍दिरम जो खैठ ओ बलि चह्रैना वेदीम सेवा करुइयन चह्रागैल् बलिमसे भाग पैठ कना बात का टुँहन थाहाँ नैहो व्‍य 
ओसहेँक खुशीक खबर प्रचार करुइयन खुशीक खबरमसे जो खाइलगाइ पैहीँ कना प्रभुक आज्ञा बा। मत्ती  लूक 
तर मै कौनो हक नैलेलहुँ। आब यी चिठी लिख्‍क मै हक पाइ चाहल फे नैहुइटुँ। सित्तैम खुशीक खबर प्रचार कर्ना म्‍वार यी गर्वह कुई फोगट्‌या सम्‍झठा कलसे त मै मुलसे फे हुइठा
मै खुशीक खबर प्रचार कर्नु कलसे महीह घमण्‍ड कर्ना हक नैहो। मै सुसमाचार प्रचार करहीपर्ठा। यदि मै खुशीक खबर प्रचार नैकर्नु कलसे महीह धिक्‍कार बा
यदि मै यी काम आपन इच्‍छले कर्टुं कलसे मै कुछुकुछु पैना आशा कर्नेरनहुँ। तर परमेश्‍वर महीह यी कामक जिम्‍मा देलकओर्से मै आपन कर्तव्‍य समझ्‍क यी काम करटुँ
आब म्‍वार ज्‍याला का हो त हक अनुसार पैना पैँसा बिना लेल खुशीक खबर प्रचार कर पैना जो म्‍वार ज्‍याला हो
मै केक्रो कमारा नैहुइटुँ तर फे धेर जहन ख्रीष्‍टम विश्‍वास कराइ सेकूँ कैक मै सबजन्‍हक कमाराअस होरनु
मै यहूदीन्‍हक माझम काम करबेर हुँक्र ख्रीष्‍टम विश्‍वास करहीँ कैक मै यहूदीअस होक जिनु। हुँक्र मोशक देहल व्‍यवस्‍था मन्‍ठ मै नैमन्‍टुँ। तर हुँक्र ख्रीष्‍टम विश्‍वास करहीँ कैक मै व्‍यवस्‍था मान्‍क जिनु
मै व्‍यवस्‍था नैरहल मनैन्‍हक माझम काम करबेर हुँक्र ख्रीष्‍टम विश्‍वास करहीँ कैक मै व्‍यवस्‍था नैरहल मनैअस होक जिनु। याकर मतलब परमेश्‍वरक व्‍यवस्‍था मै नैमन्‍टुँ कलक नैहो। वास्‍तवम मै त ख्रीष्‍टक व्‍यवस्‍था मन्‍ठुँ
मै कमजोर मनैन्‍हक माझम काम करबेर हुँक्र ख्रीष्‍टम विश्‍वास करहीँ कैक मै कमजोरअस होक जिनु। सारा उपायले कौनो ना कौनोजहन बचाइ सेकूँ कैक मै सबजन्‍हक लाग सब थोक हुइनु
मै खुशीक खबर फैलाइक लाग जो यी सब करटुँ ताकि मै आशिषक भागीदार हुइ सेकूँ
दौडम भाग लेहुइयन सबजन दगुर्ठ तर मुकुट त जितुइया मनैया केल पैठा कना बात का टुँहन थाहाँ नैहो टुह्र फे मुकुट पैना किसिमले दगुरो
खेलम भाग लेहुइयन सबजन अनुशासित हुइपर्ठा। हुँक्र नाश होक जैना मुकुट पाइक लाग ओसिक कर्ठ तर हम्र त कबु फे नाश नैहुइना मुकुट पाइक लाग असिक कर्ठी
उहओर्से बिना उद्देश्‍यक मै नैदगुर्टुं। मै हावम मुक्‍का ठोकुइयाअस लडाइँ नैकर्टुं
मै आपन शरीरह वशम पारक लाग खेलाडीअसक अनुशासित बनैठुँ। नकि त औरजहन प्रचार कैक पाछ मै अपन्‍हेजुन अयोग्‍य हुइसेक्‍ठुँ
भैयौ मै टुँहन का बात सम्‍झाइ चाहटुँ कलसे हमार पुर्खाओँ सबजन बद्रीक छैहेँछैहेँ गैल ओ हुँक्र सबजन सुखल धर्तीम नेङ्‌ग्‍क समुद्र पार कर्ल। प्रस  
मोशक पाछ लागल मनैन्‍हक रूपम हुँक्र सबजन बद्रीम ओ समुद्रम बप्‍तिस्‍मा पैल
सबजन एक्‍क आत्‍मिक भोजन खैल। प्रस 
सबजन एक्‍क आत्‍मिक पानी पिल काकरकि हुँकन्‍हक सँगसँग जैना आत्‍मिक चट्‌टानमसे निक्रल पानी हुँक्र पिल। उ चट्‌टानजुन ख्रीष्‍ट जो रलह। प्रस  गन्‍ती 
तर फे परमेश्‍वर हुँक्र धेर जहनसे खुशी नैहुइल ओ हुँक्र उजार ठाउँम नाश हुइल। गन्‍ती 
यी सब घटना हमार चेताउनीक लाग हुइल् हो। हम्र फे हुँकन्‍हक करलअस खराब इच्‍छा नैढरपरट्‍। गन्‍ती 
हुँक्र कत्रा जन मूर्तिपूजा करलअस टुह्र कर नैपरट्‍। धर्मशास्‍त्रम लिखल बा “मनै खानपिन कैक उत्‍सव मनैल ओ नाचगान करक लाग उठ्‌ल।” प्रस 
हुँक्र कत्रा जन व्‍यभिचार करलअस हम्र कर नैपरट्‍। व्‍यभिचार कर्लक कारण हुँक्र एक दिनम त्‍याईस हजार जन मुलह। गन्‍ती 
हुँक्र कत्रा जन परमप्रभुक परीक्षा करलअस हम्र ख्रीष्‍टक परीक्षा कर नैपरट्‍। परमप्रभुक परीक्षा कर्लक कारण हुँक्र साँपनसे कट्‌वापाक मुल। गन्‍ती 
हुँक्र कत्रा जन गनगन करलअस हम्र कर नैपरट्‍। गनगन कर्लक कारण हुँकन मृत्‍युक दूत सखाप पर्लन। गन्‍ती 
हमन चेताउनी देहक लाग हुँकन्‍हकम यी सब घट्‍ना हुइलन। ओ यी बात हम्र अन्‍त्‍यक दिनम जिउइयन सिखाइक लाग धर्मशास्‍त्रम लिख्‍गैल् हो
अपन्‍हेह बलगर विश्‍वासी सम्‍झना मनैया होस पुगाइपर्ठा नकि त ऊ पापम फँससेकी
टुन्‍हक जीवनम अइना सब परीक्षा और जन अनुभव करलसे फरक नैहो। परमेश्‍वर विश्‍वासयोग्य बाट। उहाँ टुह्र सहही नैसेक्‍ना हिसाबक परीक्षम टुँहन पर नैदेनेहुइट। उहाँ परीक्षमसे पार हुइना उपाय फे बनादेहुइयाबाट। असिक टुह्र सब जाँच सह सेक्‍बो
उहओर्से प्रिय भैयौ मूर्तिपूजसे दूर रहो
समझदार मनैनसे बट्‌वाइअस मै टुँहनसे बट्‌वाइटुँ। म्‍वार कहल बात टुह्र अपन्‍हे विचार करो
प्रभुभ्‍वाजक समयम हम्र खोर्‍या लेक परमेश्‍वरह धन्‍यवाद चह्रैठी। उ खोर्‍यमसे अङ्‌गूरिक मद पियबेर का हम्र ख्रीष्‍टक रगतम साझेदार नैहुइटी का खँराइल रोटी खाइबेर हम्र ख्रीष्‍टक शरीरम साझेदार नैहुइटी मत्ती  मर्क  लूक 
हम्र धेर जन रलसे फे एकठो रोटी खँराक सबजन खैठी। यिहिँले हम्र एक शरीर हुइटी कना बात देखैठा
इस्राएलीन्‍हक बारेम विचार करो ना। का वेदीम बलिदान चह्राइल चिज खउइयन वेदीम साझेदार नैहुइट लेवी 
मै का कहटुँ मूर्तिह चह्राइल चिजिक का महत्‍व बा अथवा मूर्तिक का महत्‍व बा
म्‍वार कहख्‍वाजल बात का हो कलसे मूर्तिपूजा करुइयन परमेश्‍वरह नाही भूतन बलि चह्रैठ। ओ टुह्र भूतनसे हेलमेल करो कना म्‍वार चाहना नैहो। व्‍य 
टुह्र प्रभुक खोर्‍या ओ भूतन्‍हक खोर्‍या दुनुमसे पिय नैसेक्‍टो। टुह्र प्रभुक भ्‍वाज ओ भूतन्‍हक भ्‍वाज दुनुमसे खाइ नैसेक्‍टो
का हम्र प्रभुक रिस उठाइक लाग बाटी का हम्र प्रभुसे बलगर बाटी व्‍य 
कुईकुई कठ “सब चिज कर पाजैठा।” ठीक हो तर सब चिजले भलाइ नैकरट्‍। “सब चिज कर पाजैठा” तर सब चिजले फाइदा नैकरट्‍।  कोर 
हम्र आपन भलाइ नाहीँ तर आनक भलाइ ख्‍वाजपर्ठा
टुह्र बजारमसे शिकार किन्‍क विवेकक् लाग कुछु फे सोधपुछ बिना कर्ल खाइसेक्‍ठो
काकरकि धर्मशास्‍त्रम लिखल बा “पृथ्‍वी ओ उहिँम रहल सारा थोक परमप्रभुक हो।” भज 
यदि कौनो विश्‍वास नैकरल मनैया टुँहन खाना खाए बलैल ओ टुँहन जैनास लागल कलसे जाओ। ओ टुँहन्‍हक आघ ढैदेहल खैना चिज विवेकक् लाग कुछु सोधपुछ बिना कर्ल खाओ
तर कुई “यी खाना त मूर्तिम चह्राइल हो” कहल कलसे उ कहुइया मनैयक लाग ओ विवेकक् लाग जिन खाओ
मै टुन्‍हक विवेकक् लाग नाहीँ तर उ और मनैयक विवेकक् लाग कनहुँ। टुह्र कहसेक्‍ठो “आनक विवेकले म्‍वार स्‍वतन्‍त्रतह काजे सिमित बनैना
यदि मै परमेश्‍वरह धन्‍यवाद चह्राक खाइटुँ कलसे धन्‍यवाद चह्राक खाइल बातम काजे और मनैया महीह दोष लगैना”
टुह्र खैनापिना ज्‍या कर्लसे फे परमेश्‍वरह महिमा देहक लाग करो
यहूदीहुँकन या ग्रीकहुँकन या परमेश्‍वरक मण्‍डलीह किहुह फे बाधा देना काम जिन करो
म्‍वार करलअस करो। मै अपन्‍हेह खुशी पर्ना बात नाहीँ तर सबजन मुक्ति पैहीँ कैक सब किसिमले सबजन्‍हक भलाइ खोज्‍ठुँ
मै ख्रीष्‍टक देखासिकी करलअस टुह्र म्‍वार देखासिकी करो।  कोर  फिलि 
टुह्र सड्‌डभर महीह सम्‍झलक ओ म्‍वार सिखाइल शिक्षा मन्‍लकओर्से मै टुन्‍हक प्रशंसा कर्ठुं
तर टुह्र का जानल मै चहठुँ कलसे हरेक मनैयक शिर ख्रीष्‍ट हुइट। गोसिन्येक शिर हुँकहार गोस्‍या हुइट ओ ख्रीष्‍टक शिर परमेश्‍वर हुइट
आपन कपार छोप्‍क प्रार्थना कर्ना या अगमवाणी बोल्‍ना मनैया आपन शिर ख्रीष्‍टक बेइज्‍जत कर्ठ
आपन कपार बिना छोप्‍ल प्रार्थना कर्ना या अगमवाणी बोल्‍ना जन्‍नीमनैया आपन गोस्‍यक बेइज्‍जत कर्ठी। उ त हुँकहार लाग कपार खौरल बराबर हो
यदि कौनोजन्‍नीमनैया आपन कपार नैछोप्‍टी कलसे ऊ आपन भुत्‍ला काट पर्ठा। तर यदि भुत्‍ला कटैना या खौरैना जन्‍नीमनैयक लाग शर्मक बात हो कलसे ऊ आपन कपार छ्‌वाप पर्ठा
पुरुष मनैया आपन कपार छ्‌वाप नैपरट्‍ काकरकि ऊ परमेश्‍वरक स्‍वरूप ओ गौरव हो तर जन्‍नीमनैया आपन गोस्‍यक गौरव हो। उत 
काकरकि पैल्‍ह पुरुष जन्‍नीमनैयकमसे सृष्‍टि कैगिल् नैहो तर जन्‍नीमनैया पुरुषमसे सृष्‍टि कैगिल् हो। उत 
पुरुष जन्‍नीमनैयक लाग सृष्‍टि कैगिल् नैहो तर जन्‍नीमनैया पुरुष मनैयक लाग सृष्‍टि कैगिल् हो
यी कारण ओ स्‍वर्गदूतन्‍हक कारण जन्‍नीमनैया आपन गोस्‍यक अधीनम बाटुँ कैक देखाइक लाग आपन कपार छ्‌वाप पर्ठा
तर फे प्रभुक सामुन्‍नेम गोस्‍यक लाग गोसिन्या ओ गोसिन्यक लाग गोस्‍या आवश्‍यक बा
काकरकि पैल्‍ह जन्‍नीमनैया पुरुषमसे बनल हो तर हरेक पुरुष जन्‍नीमनैयकमसे जन्‍मठ। ओ सब चिज सृष्‍टि करुइया परमेश्‍वर जो हुइट
टुह्र अपन्‍हे विचार करो का जन्‍नीमनैया आपन कपार बिना छोप्‍ल परमेश्‍वरह प्रार्थना कर्ना सुहैठा
पुरुष नम्‍मा भुत्‍ला पालल् कलसे उ वाकर लाग शर्मक बात हो कैक टुह्र स्‍वाभाविक रूपले नैजन्‍टो का
नम्‍मा भुत्‍ला रना त जन्‍नीमनैयक लाग गौरवक बात नैहो का काकरकि नम्‍मा भुत्‍ला कपार छ्‌वापक लाग हुँकहीन देगैल् हो
तर यदि कुई यी विषयम वादविवाद कर चहठा कलसे यी बाहेक हमार और चलन नैहो ओ परमेश्‍वरक और मण्‍डलीन्‍हक फे यहीसे फरक चलन नैहुइटन
आब मै टुँहन और बातक निर्देशन देहबेर मै टुन्‍हक प्रशंसा कर नैसेक्‍टुँ। काकरकि आराधना सेवम टुह्र असलसे धेर खराबी कर्ठोजसिन लग्‍ठा
पैल्‍ह बात टुह्र मण्‍डलीम भेला हुइठो त टुन्‍हक बीचम फूट हुइठा कैक मै सुन्‍ठुँ ओ कुछ मात्रम महीह विश्‍वास फे लग्‍ठा
टुह्रमध्‍ये ठीक मनै चिह्‍न्‍जाइक लाग टुन्‍हक बीचम फूट हुइना जरुरी फे बा
टुह्र भेला हुइठो त प्रभुभ्‍वाजक नाउँ पार्क खैलसे फे उ प्रभुभ्‍वाज नैरहट्‍
काकरकि टुह्र आपन आनल खैना चिज आपनऽ सुरम खाइ भिर्जैठो। कत्रा जन भुँख्‍ल रठ ओ कत्रा जनजुन मत्‍वार रठ
टुह्र आपनऽ घरम खानपिन कर्लसे नैहुइट्‍ का कि टुह्र परमेश्‍वरक मण्‍डलीह तुच्‍छ सम्‍झठो कुछु नैरहल मनैन लाजम पार खोज्‍ठो याकर बारेम मै टुँहन का कहुँ का मै टुन्‍हक प्रशंसा करुँ अहँ याकर लाग मै टुन्‍हक प्रशंसा कर नैसेक्‍टुँ
काकरकि मै प्रभुसे पाइल शिक्षा टुँहन सुम्‍पदेरख्‍नु। प्रभु येशू पक्राउ पर्लक रात उहाँ रोटी लेल
ओ परमेश्‍वरह धन्‍यवाद देल ओ रोटी खन्‍टाक कल “टुन्‍हक लाग देगैल् यी म्‍वार शरीर हो म्‍वार सम्‍झनम असिक कर्टीरहहो।”
ओसहेँक रोटी खाक सेक्‍ल त उहाँ अङ्‍गूरिक मद रहल खोर्‍या लेक कल “यी म्‍वार रगतम बाहान्‍गैल् लौव बाचा हो। जबजब टुह्र यी पिबो म्‍वार सम्‍झनम पिहो।” प्रस  यर 
याकर मतलब जबजब टुह्र यी रोटी खैबो ओ यी खोर्‍यमसे पिबो हरेक फ्‍यारा टुह्र प्रभु नैआइट्‍सम उहाँक मृत्‍युक प्रचार कर्बो
उहओर्से बेठीक हिसाबले प्रभुक रोटी खउइया ओ प्रभुक खोर्‍यमसे पिउइया प्रभुक शरीर ओ रगतक विरोधम पाप करल हुउइया बा
यी रोटी खैनासे ओ खोर्‍यमसे पिनासे आघ हरेक जन मै का करटुँ कैक होसियारसे सोचविचार करपर्ठा
काकरकि यी रोटी खैना ओ खोर्‍यमसे पिना मनैया प्रभुक शरीरह आदर नैदेक खैलक ओ पिलक कारणले आपनम दण्‍ड अनुइया बा
उहओर्से टुह्रमध्‍ये धेर जन कमजोर ओ रोगी बाटो ओ कत्रा जन त मु फे गैल
यदि हम्र खैनासे आघ होसियारसे सोचविचार कर्ली कलसे हम्र दण्‍डम पर्ने नैहुइटी
तर प्रभु जब हमन सजाय देठ उ त हमन सुधार करक लाग अनुशासन सिखैलक हो ताकि हम्र संसारक मनैन्‍हक सँगसँग दोषी नैठह्राजैबी
उहओर्से म्‍वार भैयौ टुह्र प्रभुभ्‍वाज खाइ लग्‍बो त एकऔरजहन अश्‍या लगहो
यदि टुह्र भुँखाइल बाटो कलसे आपन घरम खाइसेक्‍ठो। तब टुह्र प्रभुभ्‍वाज खाइ लग्‍बो त दोषी नैठह्राजैबो
और बातक बारेम मै टुन्‍हकठे अइम त निर्देशन देहम
भैयौ पवित्र आत्‍मक वरदानक बारेम मै टुँहन सत्‍य बात बुझल चाहटुँ
टुँहन थाहाँ बा कि प्रभुम विश्‍वास नैकर्लरलहो त टुह्र कौनो ना कौनो किसिमले बहकल रलहो ओ बहकलओर्से बोल्‍बोबोल्‍बो नैकर्ना मूर्तिहुँकन पूजा करो
परमेश्‍वरक आत्‍मक अगुवाइम चल्‍ना मनै कुई फे येशूह सराप नैदेट ओ पवित्र आत्‍मा केल हरेक मनैन येशू जो प्रभु हुइट कैक कह सेक्‍ना बनैठ
पवित्र आत्‍मक वरदान धेर किसिमक बा तर वरदान देना पवित्र आत्‍मा एक्‍कठो बाट। रोम 
सेवा किसिमकिसिमक बा तर हम्र एकठो प्रभुक सेवा कर्ठी
परमेश्‍वर विभिन्‍न तरिकाले काम कर्ठ तर हमार सबजन्‍हक जीवनम काम करुइया त उह परमेश्‍वर हुइट
सबजन्‍हक भलाइ ह्‍वाए कैक हरेक मनैयह पवित्र आत्‍मक वरदान देगैल् बा
पवित्र आत्‍मा कौनोजहन बुद्धिमान सल्‍लाह देना वरदान देठ। उह पवित्र आत्‍मा कौनोजहन विशेष ज्ञानक वरदान देठ
उह पवित्र आत्‍मा कौनोजहन विश्‍वास कर्ना वरदान देठ। उह पवित्र आत्‍मा कौनोजहन रोग्याबेरम्‍हेन चोखैना वरदान देठ
उहाँ कौनोजहन अचम्‍मअचम्‍मक काम कर्ना कौनोजहन अगमवाणी बोल्‍ना कौनोजहन आत्‍मा छुट्‍यैना कौनोजहन विभिन्‍न किसिमक अन्यभाषा बोल्‍ना कौनोजहन उ भाषक अर्थ खोल्‍ना वरदान देठ
यी सब उह एकठो पवित्र आत्‍मक काम हो। उहाँ आपन इच्‍छा अनुसार सबजहन फरकफरक वरदान देठ
मनैयक शरीरम धेर अङ्‌ग बा। यी फरकफरक अङ्‌ग मिल्‍क एकठो शरीर बनल बा। ख्रीष्‍टक शरीर फे अस्‍तह हो। रोम 
हम्र चाहा यहूदी चाहा ग्रीक रही चाहा कमारा चाहा स्‍वतन्‍त्र रही हम्र एकठो पवित्र आत्‍माद्वारा बप्‍तिस्‍मा पैलकओर्से एकठो शरीर होरली। ओ हम्र सबजन एकठो पवित्र आत्‍मा पारख्‍ली
काकरकि हमार शरीर एक्‍कठो अङ्‌गले बनल नैहो तर धेर अङ्‌ग मिल्‍क बनल बा
यदि ग्‍वारा “मै हाँठ नैहुइटुँ उहओर्से मै शरीरक अङ्‌ग नैहुइटुँ” कहल कलसे का उ शरीरक अङ्‌ग नैहुइट्‍ नि
ओ यदि कान “मै आँख नैहुइटुँ उहओर्से मै शरीरक अङ्‌ग नैहुइटुँ” कहल कलसे का उ शरीरक अङ्‌ग नैहुइट्‍ नि
यदि सारा शरीर आँख रहट्‍ कलसे सुन्‍ना केहीँले यदि सारा शरीर कान रहट्‍ कलसे सुँघ्‍ना केहीँले
तर परमेश्‍वर आपन इच्‍छा अनुसार शरीरम हरेक अङ्‌ग मिलाक ढैदेरख्‍ल
यदि सारा शरीर एक्‍कठो अङ्‌गले बनल रहट्‍ कलसे उ शरीर कसिन हुइनेरह
अङ्‌ग धेर बा तर फे शरीर त एक्‍कठो बा
आँख हाँठह “महीह त्‍वार जरुरी नैहो” कैक कबु फे कह नैस्‍याकट्‍। ओसहेँक कपार ग्‍वारह “महीह त्‍वार जरुरी नैहो” कैक कबु फे कह नैस्‍याकट्‍
वास्‍तवम शरीरक कमजोर ओ कम महत्‍वपूर्ण मानजैना अङ्‌ग झन् आवश्‍यक पर्ठा
हम्र कम महत्‍व मानजैना अङ्‌गह झन् धेर आदर देठी। हम्र देखाइ नैमिल्‍ना अङ्‌गह झन् धेर वास्‍ता कर्ठी
तर देखाइ मिल्‍ना अङ्‌गक धेर वास्‍ता कर नैपरट्‍। कम महत्‍वपूर्ण मानजैना अङ्‌गह धेर वास्‍ता करपर्ना हिसाबले परमेश्‍वर हमार शरीरक सब अङ्‌ग मिलादेरख्‍ल
शरीरक सब अङ्‌ग मिल्‍क सँगसँग मजासे काम करक लाग ओ एकठो अङ्‌ग और अङ्‌गक वास्‍ता करक लाग परमेश्‍वर यी कर्लह
यदि एकठो अङ्‌ग दुःख पाइल कलसे शरीरक सारा अङ्‌ग दुःख पैठा। ओ यदि एकठो अङ्‌ग सम्‍मान पाइल कलसे शरीरक सारा अङ्‌ग सँगसँग आनन्‍द मनैठ
टुह्र सबजन ख्रीष्‍टक शरीर हुइटो ओ एकएक जनजुन उह शरीरक अङ्‌ग हुइटो
परमेश्‍वर मण्‍डलीम असिक नियुक्त कैरख्‍ल पैल्‍ह प्रेरित द्वासर अगमवक्ता तीसर शिक्षक तबदोस्र अचम्‍मक काम कर्ना बेराम मनैन चोखैना सहायता कर्ना प्रशासन चलैना विभिन्‍न भाषा बोल्‍ना मनै नियुक्त कैरख्‍ल। एफि 
का सबजन प्रेरित हुइट का सबजन अगमवक्ता हुइट का सबजन शिक्षक हुइट का सबजन अचम्‍मक काम कर्ठ
का सबजन बेराम मनैन चोखैठ का सबजन विभिन्‍न भाषा बोल्‍ठ का सबजन अन्यभाषक अर्थ ख्‍वालसेक्‍ठ
टुह्र उत्तम वरदान पाइक लाग इच्‍छा करपर्ठा
आब मै वरदान प्रयोग कर्ना उत्तम तरिकक् बारेम टुँहन कहटुँ
यदि मै मनैन्‍हक भाषा ओ स्‍वर्गदूतन्‍हक भाषा ब्‍वालसेक्‍ठुँ तर मै औरजहन प्रेम कर नैसेक्‍टुँ कलसे मै हल्‍ला कर्ना घण्‍टा ओ झ्‍याइँझ्‍याइँ कर्ना झाली केल हुइठुँ
यदि म्‍वारठे अगमवाणी बोल्‍ना वरदान बा बुझ नैसेक्‍जैना बात मै बुझसेक्‍ठुँ ओ सारा ज्ञान फे पारख्‍नु म्‍वारम पर्वत्‍वा हटाइ सेक्‍ना सम्‍मक विश्‍वास बा तर मै औरजहन प्रेम कर नैसेक्‍टुँ कलसे मै कुछु फे नैहुइटुँ मत्ती   मर्क 
यदि मै आपन सारा सम्‍पत्ति गरीबन देदर्नु मै आपन शरीर फे जराइ देदर्नु तर मै औरजहन प्रेम कर नैसेक्‍टुँ कलसे महीह कुछु फे फाइदा नैहुइट्‍
प्रेमम सहना ओ दया कर्ना गुण रठस। प्रेम डाहा नैकरट्‍ धाक नैलगाइट्‍ घमण्‍ड फे नैकरट्‍
प्रेम खराब हिसाबले नैचलट्‍ आपन बातम केल जिद्दी नैकरट्‍ नैझर्कट्‍ खराब बातक मतलब नैकरट्‍
प्रेम अन्याय परलम खुशी नैहुइट्‍ तर सत्‍य बातम आनन्‍दित हुइठा
प्रेम सब बात सहठा सब बात विश्‍वास कर्ठा सब बातम आशा कर्ठा सब बातम स्‍थिर रठा
प्रेम सड्‌डभर रठा। अगमवाणी बितजैठा अन्यभाषक वरदान बन्‍द होजैठा ज्ञान फे टलजैठा
हमार ज्ञान अपूर्ण बा हमार अगमवाणी अपूर्ण बा
तर जब सिद्धताक समय आई तब अपूर्ण बात टलजाई
मै लर्का रहलम लर्काअस बोलुँ लर्काअस विचार करुँ ओ लर्काअस तर्क करुँ। तर जब मै जवान हुइनु तब लर्कन्‍हक चाल छोरदेनु
आब हम्र ऐनम ढुंगिल द्‌याखअस ढुंगिलढुंगिल केल देख्‍ठी तर उ ब्‍याला हम्र आमनेसामने देखुइयाबाटी। आब मै कुछ बात केल जन्‍ठुँ तर उ ब्‍याला परमेश्‍वर म्‍वार बारेम सब बात पूरा बुझलअस मै फे सब बात बुझुइयाबाटुँ
आब विश्‍वास आशा ओ प्रेम यी तीन बात रठा तर यीमध्‍ये प्रेम जो सबसे महान हो
टुन्‍हक सबसे उच्‍च लक्ष्‍य कलक प्रेम हुइपर्ठा। आत्‍मिक वरदान पैना धेर इच्‍छा करो। विशेष कैक अगमवाणी बोल्‍ना वरदानक लाग कोसिस करो
काकरकि अन्यभाषा बोल्‍ना मनैया मनैनसे नैब्‍वालट्‍ तर परमेश्‍वरसे बोल्‍ठा। वाकर बोली कुई फे नैबुझट्‍। ऊ पवित्र आत्‍मले रहस्‍यक बात बोल्‍ठा
तर अगमवाणी बोल्‍ना मनैया औरजहन आत्‍मिक रूपले बलगर बनैठा ओ हुँकन उत्‍साह ओ सान्‍त्‍वना देठा
अन्यभाषा बोल्‍ना मनैया आपन केल सुधार कर्ठा तर अगमवाणी बोल्‍ना मनैया सारा मण्‍डलीक सुधार कर्ठा
मै टुह्र सबजन अन्यभाषा ब्‍वालल् चहठुँ तर ओहीसे धेर टुह्र सबजन अगमवाणी ब्‍वालल् चहठुँ। अन्यभाषा ब्‍वालल्‌से अगमवाणी ब्‍वालल् बरा हो। यदि अन्यभाषा बोल्‍लसे वाकर अर्थ खोलदेना कौनो मनैया बा कलसे उहिँले फे मण्‍डलीक भलाइ हुइठा
उहओर्से भैयौ यदि मै टुन्‍हकठे अन्यभाषा बोल्‍टी अइनु कलसे टुँहन का फाइदा हुई बेनसे मै कौनो बातक प्रकाश ज्ञानगुनक बात अगमवाणी या शिक्षा देनु कलसे उहिँले टुँहन फाइदा पुगैठा
बश्‍या या वीणा जसिन प्राण नैरहल बाजा बजाइबेर स्‍पष्‍ट धुन नैआइल कलसे का बाजटा कैक के थाहाँ पाई
बिगुल बजाइबेर तयारी हुइना स्‍पष्‍ट आवाज नैआइल कलसे सिपाहीहुँक्र लडाइँक लाग कसिक तयार हुहीँ
ओसहेँक यदि टुँहार ब्‍वालल् भाषा मनै नैबुझ्‍ल कलसे टुँ का बात बट्‌वाइटो कैक हुँक्र कसिक जनहीँ टुँहार बोली त हावा बराबर होजाई
संसारम धेर किसिमक भाषा बा ओ हरेक भाषक आपनआपन अर्थ बाटस
यदि केक्रो भाषा मै नैबुझ्‍नु कलसे मै वाकर लाग विदेशीअस हुइठुँ ओ ऊ म्‍वार लाग विदेशीअस हुइठा
टुह्र आत्‍मिक वरदानक धेर चाहना कर्ठो। आब उ वरदानक धेर प्रयोग करो त मण्‍डलीक बृद्धि हुई
उहओर्से अन्यभाषा बोल्‍ना मनैया वाकर ब्‍वालल् बातक अर्थ खोल्‍ना वरदानक लाग प्रार्थना करपर्ठा
यदि मै अन्यभाषम प्रार्थना कर्ठुं कलसे म्‍वार आत्‍मा प्रार्थना कर्ठा ओ मै आपन ब्‍वालल् बात अपन्‍हे नैबुझ्‍टुँ
आब मै का करुँ त मै आत्‍मम प्रार्थना करम ओ अप्‍न बुझ्‍ना भाषम फे प्रार्थना करम। मै आत्‍मम भजन गैम ओ अप्‍न बुझ्‍ना भाषम फे भजन गैम
यदि टुह्र आत्‍मम केल परमेश्‍वरक प्रशंसा कर्ठो कलसे टुन्‍हक बात नैबुझ्‍ना मनै टुन्‍हक चह्राइल धन्‍यवादम सहमति जनैटी कसिक “आमेन” कह्‍हीँ काकरकि हुँक्र टुन्‍हक कहल बात बुझ्‍ल नैरट
टुँ परमेश्‍वरह मजासे धन्‍यवाद देलसे फे यिहिँले औरजहन कुछु फाइदा नैदेहट्‍
परमेश्‍वरह धन्‍यवाद चह्रैठुँ काकरकि मै टुह्र सबजहनसे धेर अन्यभाषा बोल्‍ठुँ
तर मण्‍डलीम नैबुझ्‍ना भाषम हजारौँ शब्‍द ब्‍वालल्‌से त औरजहन सिखाइक लाग मै पाँची शब्‍द केल हुइलसे फे बुझ्‍ना भाषम ब्‍वाल चहठुँ
भैयौ सोच विचारम लर्काअस जिन होओ। खराब बातम लर्काअस अनजान होओ तर सोच विचारम परिपक्‍व मनैअस होओ
धर्मशास्‍त्रम परमप्रभुक कहल बात लिखल बा
“और भाषा बोल्‍ना मनैन्‍हकमसे
ओ विदेशीन्‍हक मुहमसे
मै आपन मनैनसे बोलम
तर फे हुँक्र म्‍वार बात सुनुइया नैहुइट।” यशै 
अन्यभाषम बोल्‍ना त विश्‍वास करल मनैन्‍हक लाग नाहीँ विश्‍वास नैकरल मनैन्‍हक फाइदक लाग हो। तर अगमवाणी बोल्‍ना जुन विश्‍वास नैकरल मनैन्‍हक लाग नाहीँ विश्‍वास करल मनैन्‍हक फाइदक लाग हो
यदि विश्‍वास नैकरल असिन बात नैबुझ्‍ना मनै मण्‍डलीम अइल ओ सबजहन अन्यभाषा ब्‍वालट्‍ सुन्‍ल कलसे हुँक्र टुँहन बौराइल नैसम्‍झहीँ का
तर यदि टुह्र सबजन अगमवाणी ब्‍वालटो ओ विश्‍वास नैकरल असिन बात नैबुझ्‍ना मनै मण्‍डलीम अइल कलसे हुँक्र आपन पाप थाहाँ पैहीँ ओ अपन्‍हेह मजासे जाँच करहीँ
हुँकन्‍हक मनक बात प्रकट हुहीन ओ आपन शिर झुकाक “टुन्‍हक बीचम परमेश्‍वर बाट” कटी परमेश्‍वरक आराधना करहीँ
भैयौ म्‍वार कहख्‍वाजल बात का हो कलसे जब टुह्र सभम जम्‍मा हुइठो तब एकठो मनैया भजनम अगुवाइ कर्ठा और मनैया वचनम अगुवाइ कर्ठा और मनैया परमेश्‍वरसे पाइल प्रकाश कठा और मनैया अन्यभाषा बोल्‍ठा ओ और मनैयाजुन वाकर अर्थ खोल्‍ठा। मण्‍डली बलगर बनाइक लाग यी सब चिज कैजाइपर्ठा
अन्यभाषा बोलुइयन दुइ या धेर रलसे तीन जन पालिकपाला बोलहीँ ओ एकठो मनैयाजुन वाकर अर्थ खोलदेह पर्ठा
अर्थ ख्‍वाल जन्‍ना कुई फे नैहो कलसे अन्यभाषा बोल्‍ना मनैया मण्‍डलीम चूप रहपर्ठा ओ ऊ परमेश्‍वरसे गुप्‍त रूपले बट्‌वाइपर्ठा
अगमवाणी फे दुइतीन जन केल ब्‍वालपर्ठा ओ और जनजुन ब्‍वालल् बातक जाँच करपर्ठा
कौनो मनैया बोल्‍टीरहलब्‍याला और मनैयह परमेश्‍वर कौनो चिजिक प्रकाश देल कलसे पैल्‍ह बोल्‍टीरहल मनैया चूप लागपर्ठा
टुह्र सबजन पालिकपाला अगमवाणी ब्‍वालसेक्‍ठो ओ और जन फे सिखसेक्‍ठ ओ हौसला पैठ
अगमवाणी बोल्‍ना मनैया अपन्‍हेह वशम ढर स्‍याकपर्ठा ओ औरजहन फे बोल्‍ना मौका देहपर्ठा
काकरकि परमेश्‍वर गोलमालक परमेश्‍वर नैहुइट तर सब चिज ठीकठीक हिसाबले चलल् चहठ
पवित्र जनहुँकन्‍हक सब मण्‍डलीम रहल चलनअस
जन्‍नीमनै मण्‍डलीम चूपचाप रहपर्ठा। हुँक्र बोल्‍क मण्‍डलीक सेवम बाधा पुगैना ठीक नैहो। व्‍यवस्‍थम कहलअस हुँक्र अधीनम रहपर्ठा
यदि हुँक्र कुछु सिख चहठ कलसे घरम आपन गोस्‍यह पुछहीँ। काकरकि मण्‍डलीम जन्‍नीमनै बोल्‍ना त शरमलग्‍टिक बात हो
का परमेश्‍वरक वचन टुन्‍हकठेसे सुरु हुइल् हो या का टुह्र केल परमेश्‍वरक वचन पारख्‍लो
यदि कुई अपन्‍हेह अगमवक्ता या आत्‍मिक मनैया सम्‍झठा कलसे म्‍वार लिखल बात प्रभुक आज्ञा हो कैक मानपर्ठा
तर यदि कुई यी बात नैमानट्‍ कलसे वाकर बात फे नैमानजउइया हो
उहओर्से भैयौ अगमवाणी ब्‍वालक लाग पूरा मन लगाओ अन्यभाषा बोलुइयह जिन रोको
तर सब काम भद्रगोल नैकैक ठीकठीक हिसाबले करपर्ठा
भैयौ मै टुँहन प्रचार करल खुशीक खबरक बारेम टुँहन सम्‍झना दिलाई चाहटुँ। खुशीक खबर टुह्र ग्रहण कर्लो ओ यैहेँम अर्‍याइल पलबाटो
यदि टुह्र खुशीक खबरम अर्‍याइल पलरबो कलसे यिहिँले टुँहन बचैलरही। तर यदि उहिँम अर्‍याइल पल नैरबो कलसे टुन्‍हक विश्‍वास बिनकामक हुउइया बा
म्‍वार पाइल सबसे मुख्‍य बात टुँहन देरख्‍नु। उ का हो कलसे धर्मशास्‍त्र अनुसार ख्रीष्‍ट हमार पापक लाग मुल। यशै 
उहाँ गारगैल ओ धर्मशास्‍त्र अनुसार तीसर दिनम उहाँ फेदोस्र जियागैल। भज  मत्ती  प्रे 
उहाँ पत्रुसकठे ओ पाछ बाह्र जन्‍हकठे देखपर्ल। मत्ती  मर्क  लूक  यूह 
तबदोस्र उहाँ पाँच सयसे धेर विश्‍वासीन्‍हकठे एक्‍कसँग देखपर्ल। उहाँह देखुइयन कत्रा जन त मुगैल तर धेर जन आम्‍ही पलबाट
तबदोस्र उहाँ याकूबकठे ओ और सब प्रेरितन्‍हकठे देखपर्ल
सबसे पाछ मै बेठीक समयम जन्‍मल् मनैयाअस रलसे फे उहाँ म्‍वारठे देखपर्ल। प्रे 
प्रेरितमध्‍ये मै अपन्‍हेह सबसे नीच सम्‍झठुँ। मै त प्रेरित कैजिना लायक फे नैहुइटुँ काकरकि मै परमेश्‍वरक मण्‍डलीह सतैनु। प्रे 
तर मै ज्‍या बाटुँ उ परमेश्‍वरक अनुग्रहले बाटुँ ओ उहाँक अनुग्रह बिनकामक नैरह। मै और प्रेरितनसे धेर परिश्रम कैक काम कर्नु। वास्‍तवम काम करुइया मै नैहुइटुँ तर परमेश्‍वर म्‍वार जीवन मार्फत आपन अनुग्रहले काम कर्ल
उहओर्से चाहा मै चाहा हुँक्र हम्र ज्‍या प्रचार कर्ली टुह्र उह विश्‍वास कैरख्‍लो
हम्र ख्रीष्‍ट मुवलमसे जिगैल कैक प्रचार कर्ठी त टुह्र कत्रा जन मुवल मनै नैजिट कैक कसिक कहसेक्‍ठो
यदि मुवल मनै फेदोस्र नैजिट कलसे ख्रीष्‍ट फे मुवलमसे नैजियागैल
यदि ख्रीष्‍ट मुवलमसे नैजियागैल कलसे हमार करल प्रचार बेकार हुइठा ओ टुन्‍हक विश्‍वास फे बेकार हुइठा
अत्र केल नैहोक हम्र परमेश्‍वरक बारेम झूट बोलुइया ठह्रठी काकरकि परमेश्‍वर ख्रीष्‍टह मुवलमसे जियादेल कैक हम्र साक्षी देरख्‍ली। तर यदि मुवल मनै फेदोस्र नैजिना हो कलसे परमेश्‍वर उहाँह फे नैजियैल
काकरकि यदि मुवल मनै फेदोस्र नैजिना हो कलसे ख्रीष्‍ट फे मुवलमसे नैजियागैल
ओ यदि ख्रीष्‍ट मुवलमसे नैजियागैल कलसे टुन्‍हक विश्‍वास बेकार बा ओ टुह्र आम्‍हीसम आपन पापम पलबाटो
ओसिन हो कलसे ख्रीष्‍टम विश्‍वास कैक मुवल मनै त जातसे नाश होगैल
यदि ख्रीष्‍टम हमार आशा यिह जिन्‍दगीक लाग केल हो कलसे हम्र सारा मनैनसे धेर स्‍वाग लग्‍टिक बाटी
वास्‍तवम ख्रीष्‍ट मुवलमसे जिरल। उहाँ मुवलमध्‍ये सबसे पैल्‍ह जिलकओर्से और मुवल मनै फे जिठ कना बातक प्रमाण देठा
काकरकि एकठो मनैयक कारणले करबेर सबजन मुवपर्ना हुइल् ओसहेँक एकठो मनैयक कारणले करबेर मुवल मनै फेदोस्र जिउइयाबाट
जसिक आदमम सबजन मुठ ओसहेँक ख्रीष्‍टम सबजन लौव जीवन पैठ
तर सब मनै आपनआपन पालक हिसाबले ख्रीष्‍ट सबसे पैल्‍ह मुवलमसे जिल ओ उहाँ फेदोस्र अइहीँ त उहाँकम विश्‍वास करल सबजन मुवलमसे जिजैहीँ
तबदोस्र अन्‍त्‍यक समय अउइया बा। उ ब्‍याला उहाँ सारा शासन सारा अधिकार ओ सारा शक्तिह नाश कैक राज्‍य परमेश्‍वर बाबह सुम्‍पदेहुइया बाट
काकरकि ख्रीष्‍ट आपन सारा शत्रुन हराक आपन ग्‍वारक टर नैपारट्‍सम उहाँ राज्‍य करपर्ठा। भज 
सबसे पाछ नाश पारजैना शत्रुजुन मृत्‍यु हो
काकरकि धर्मशास्‍त्रम लिखल बा “परमेश्‍वर सब चिज उहाँक ग्‍वारक टर पारदेहीँ।” याकर मतलब परमेश्‍वर अपन्‍हे फे ख्रीष्‍टक अधीनम परहीँ कलक नैहो तर परमेश्‍वर जो सब चिज ख्रीष्‍टक अधीनम पारदेहीँ कलक हो। भज 
जब सब चिज उहाँक अधीनम रही तब छावा अपन्‍हे परमेश्‍वरक अधीनम रह्‍हीँ ताकि परमेश्‍वर जे सब चिज आपन छावक अधीनम पर्ल उहाँ जो सब चिजिक सर्वेसर्वा हुइहीँ
यदि मुवल मनै फेदोस्र नैजियाजैना हो कलसे मनै उ मुवल मनैन्‍हक लाग बप्‍तिस्‍मा लेलक अर्थ का रहल यदि मुवल मनै फेदोस्र जीवित नैहुइना हो कलसे हुँकन्‍हक लाग काजे बप्‍तिस्‍मा लेना
हम्र फे काजे घरीघरी खतराम पर्ना
भैयौ मै हरेक दिन मृत्‍युक सामना कर्ठुं। हमार प्रभु ख्रीष्‍ट येशूसे टुन्‍हक सम्‍बन्‍ध रलकओर्से मै गर्वसाथ यी कहसेक्‍ठुँ
यदि मुवल मनै फेदोस्र नैजिना हो कलसे मै एफिससम जङ्‌गली जनावरनसे लडाइँ कैक का पैनु यदि मुवल मनै फेदोस्र नैजिना हो कलसे मनैन्‍हक हिसाबले
“खाई पिई
काकरकि काल त हम्र मुजैबी।” यशै 
असिन बात कना मनैन्‍हक ध्‍वाखम जिन परो। काकरकि खराब सङ्‌गतले असल मनै फे बिग्रठ
ठीक बातक बारेम सावधान होक विचार करो। पाप काम छोरो। टुह्र कत्रा जन परमेश्‍वरह चिन्‍ह्‍ल नैहुइटो। टुन्‍हक लाग त यी शरमलग्‍टिक बात हो
कुई पुछ सेकी “मुस्‍याकल मनै कसिक जियाजैहीँ हुँकन्‍हक शरीर कसिन रहहीन”
कसिन मूर्ख बात टुह्र बीया बुइठो त उ बिना मुल नैजामट्‍
टुह्र गोहूँ या और अनाज बुइबेर वाकर बीया केल बुइठो। बाह्रल ब्‍वाँट त नैलगैटो
परमेश्‍वर आपन इच्‍छा अनुसार हरेक बीयह लौव रूप देठ। हरेक किसिमक बीयमसे आपन हिसाबक विरुवा जम्‍ठा
सब प्राणीन्‍हक शरीर एक्‍क किसिमक नैरहट्‍। मनैन्‍हक शरीर एक किसिमक जीवजनावरन्‍हक और किसिमक चीरैँचुरुङ्‌गीन्‍हक और किसिमक मच्‍छीन्‍हक और किसिमक
शरीर फे स्‍वर्गीय ओ संसारिक रठा। स्‍वर्गीय शरीरक तेज एक किसिमक बा ओ संसारिक शरीरक तेज और किसिमक बा
दिनक तेज एक किसिमक जोन्‍हेक तेज और किसिमक ओ तोरैँयक तेज और किसिमक बा। एकठो तोरैँया और तोरैँयसे तेजम फरक रठा
मुवल मनै जिल कलसे फे अस्‍तह हुइठा। हम्र मुली कलसे हमार भौतिक शरीर माटीम गारजैठा तर यी सड्‌डभरिक लाग जियाजउइया बा
हमार शरीर नैमजा अवस्‍थम गारजैठा तर गौरवमय अवस्‍थम जियाजैठा। कमजोरीम गारजैठा तर शक्तिम जियाजैठा
यी भौतिक शरीरम गारजैठा तर आत्‍मिक शरीरम जियाजैठा
भौतिक शरीर रहलअस आत्‍मिक शरीर फे रठा
धर्मशास्‍त्रम यी लिखल बा “पैल्‍ह मनैया आदम जीवित प्राणी हुइल।” तर अन्‍तिम आदम अर्थात् ख्रीष्‍ट त जीवन देना आत्‍मा हुइट। उत 
पैल्‍ह अउइया त प्राकृतिक शरीरम रलह पाछ अउइया पो आत्‍मिक शरीरम रलह
पैल्‍ह मनैया आदम माटीमसे सृष्‍टि कैगिल द्वासर मनैया ख्रीष्‍ट स्‍वर्गसे अइल
पृथ्‍वीक मनै माटीले बनल पैल्‍ह मनैयकअस रठ। ओ स्‍वर्गक मनै स्‍वर्गसे आइल मनैयकअस रठ
जसिक आब हम्र माटीले बनल मनैयकअस बाटी ओसहेँक पाछ हम्र स्‍वर्गसे आइल मनैयकअस हुइबी
भैयौ म्‍वार कहख्‍वाजल बात का हो कलसे रगत ओ मासले बनल हमार शरीर परमेश्‍वरक राज्‍यक हकदार हुई नैस्‍याकट्‍। नाश होक जैना शरीर कबु फे नाश नैहुइना शरीरक हकदार हुई नैस्‍याकट्‍
हेरो मै एकठो रहस्‍यक बात कहटुँ हम्र सबजन मुउइया नैहुइटी तर सबजन परिवर्तन हुउइया बाटी।  थेस 
यी परिवर्तन आँख झिम्‍काइलसे झट्‌ट तुरहीक आखिरी आवाजम एकचोट्‌टे होजउइया बा। तुरही बजैटी साइट्‍ मुवल मनै सड्‌डभरिक लाग जियाजैहीँ ओ हम्र जिटीह रहुइयन्‍हक जुन परिवर्तन हुउइया बा
काकरकि हमार नाश हुइना शरीर नाश नैहुइना शरीरम परिवर्तन हुउइया बा हमार मरणशील शरीर अमरणशील शरीरम परिवर्तन हुउइया बा
जब नाश हुइना शरीर नाश नैहुइना शरीरम ओ मरणशील शरीर अमरणशील शरीरम परिवर्तन हुइ तब धर्मशास्‍त्रम लिखल यी वचन पूरा हुउइया बा
“रै मृत्‍यु टैँ लडाइँम हाररख्‍ल्‍या यशै 
रै मृत्‍यु टैँ कहाँ जित्‍ल्‍या
रै मृत्‍यु दुःख देना ट्‌वार शक्ति खै” होशे 
मृत्‍युक शक्ति पाप हो ओ पापक शक्ति व्‍यवस्‍था हो
तर परमेश्‍वरह धन्‍यवाद ह्‍वाए उहाँ हमार प्रभु येशू ख्रीष्‍टद्वारा हमन विजय देठ
उहओर्से म्‍वार प्रिय भैयौ बलगर होक अटल रहो। जोशिलो होक प्रभुक कामम सड्‍ड लग्‍लरहो काकरकि टुह्र जन्‍ठो प्रभुक लाग टुन्‍हक करल परिश्रम बेकार नैहुइट्‍
यरूशलेमम रहल विश्‍वासीन्‍हक लाग उठैना भेटीक विषयम जुन मै गलातियक सारा मण्‍डलीह देहल निर्देशन अनुसार करहो। रोम 
हरेक हप्‍तक पैल्‍ह दिन टुह्र सबजन आपनआपन कमाही अनुसार कुछु धन अल्‍गाक जम्‍मा कर्टीरहहो। यदि टुह्र यी कर्बो कलसे मै टुन्‍हकठे आइल ब्‍याला भेटी उठाइ नैपरी
मै अइम त टुन्‍हक उठाइल भेटी यरूशलेमम लैजाइक लाग टुन्‍हक र्‍वाजल मनैन मै सिफारिस कैक पठादेहम
यदि महीह फे जाइ परी कलसे हुँक्र म्‍वारसँग जाइ सेकहीँ
मै माकेडोनियाओर्से यात्रा करबेर टुँहनसे भेटघाट कर आइकठुँ काकरकि मै माकेडोनियाओर्से जाइकठुँ। प्रे 
सायद मै टुन्‍हकठे कुछ समयक लाग रहसेक्‍ठुँ या हिउँदभर फे रहसेक्‍ठुँ। तबदोस्र मै जहाँ गैलसे फे टुह्र म्‍वार यात्रक लाग सहायता करसेक्‍ठो
अखिक पाली मै टुँहनसे एकघरी भेटघाट कैक चलजैना नाहीँ यदि प्रभुक इच्‍छा रही कलसे कुछ समय टुन्‍हकठे रना आशा कैरख्‍नु
तर पेन्‍तिकोस कना टिहारसम मै एफिससम रहकठुँ। प्रे  लेवी  व्‍य 
म्‍वार विरोध करुइयन धेर जन रलसे फे प्रभुक महान कामक लाग एकदम असल मौका मिलल् बा
तिमोथी टुन्‍हकठे अइहीँ त हुँकहीन मजासे स्‍वागतसत्‍कार करहो काकरकि ऊ फे प्रभुक काम म्‍वारअस कर्टिबाट।  कोर 
हुँकहीन दुर्व्‍यवहार कर किहुह फे जिन देओ। ऊ और विश्‍वासी भैयन्‍हकसँग म्‍वारठे अइहीँ कैक मै आशा करटुँ। ऊ आइलगहीँ त हुँकहीन शान्‍तिसे यात्रम पठैहो
आब भाइ अपोल्‍लोसक बारेम कुछ कहटुँ मै हुँकहीन और विश्‍वासी भैयन्‍हकसँग टुन्‍हकठे भेटघाट कर जैहो कैक बिन्‍ती कर्नु तर आब हुँकहीन टुन्‍हकठे अइना इच्‍छा नैलग्‍लन। पाछ मौका पैटीसाइट्‍ ऊ टुन्‍हकठे अउइयाबाट
होसियार होक विश्‍वासम अर्‍यैल रहो। साहसी ओ बलगर होओ
ज्‍या काम कर्लसे फे प्रेमम रह्‍क करो
टुह्र स्‍तिफनस ओ हुँकहार घरपरिवारक मनैन चिह्‍न्‍ठो। हुँक्र अखैयम रहलमध्‍ये सबसे सुरुक विश्‍वासीहुँक्र हुइट। हुँक्र परमेश्‍वरक मनैन सेवा पुगाइक लाग आपन जीवन देरख्‍ल। भैयौ मै टुँहनसे बिन्‍ती करटुँ  कोर  
असिन मनैन्‍हक कहल मानो। ओ अस्‍तह सेवा कर्ना औरजन्‍हक फे कहल मानो
स्‍तिफनास फोर्टुनाटस ओ अखाइकस यिहाँ अइल त मै धेर खुशी हुइनु काकरकि टुह्र यिहाँ नैरहल ब्‍यालक सुनसानपना आब हेरारहल
हुँक्र टुँहन कराइलअस महीह फे उत्‍साहित करारख्‍ल। टुह्र असिन मनैन्‍हक आदर करपर्ठा
एशियम रहल मण्‍डलीहुँक्र टुँहन अभिवादन पठारख्‍ल। अकिलास ओ प्रिस्‍का ओ हुँकन्‍हक घरम रहल मण्‍डली प्रभुम टुँहन हार्दिक अभिवादन पठारख्‍ल। प्रे 
सब विश्‍वासीहुँक्र टुँहन अभिवादन पठारख्‍ल। एकऔरजहन पवित्र प्रेमले अभिवादन करहो
मै पावल आपन हाँठले यी अभिवादन लिखटुँ
यदि कुई प्रभुह प्रेम नैकरट्‍ कलसे वाकरम सराप परहीँस् हे हमार प्रभु आई
प्रभु येशू ख्रीष्‍टक अनुग्रह टुन्‍हकसँग रह
ख्रीष्‍ट येशूम म्‍वार प्रेम टुह्र सबजन्‍हकसँग रह। आमेन
यी चिठी परमेश्‍वरक इच्‍छासे ख्रीष्‍ट येशूक प्रेरित हुइक लाग बोलावट पाइल मै पावल ओ हमार भाइ तिमोथीसे हो। मै कोरिन्‍थ सहरम रहल परमेश्‍वरक मण्‍डलीह ओ सारा अखैया क्षेत्रम रहल पवित्र जनहुँकन यी चिठी लिखटुँ। प्रे 
हमार प्रभु येशू ख्रीष्‍टक परमेश्‍वर ओ बाबक जयजयकार ह्‍वाए। उहाँ दया ओ सारा सान्‍त्‍वना देना परमेश्‍वर हुइट
हम्र फे दुःखम परल और मनैन परमेश्‍वरसे पाइल सान्‍त्‍वना देह सेकी कैक उहाँ हमन सारा दुःखम सान्‍त्‍वना देठ
हम्र प्रभु येशू ख्रीष्‍टक दुःखम जत्रा धेर सहभागी हुइठी ख्रीष्‍ट फे हमार दुःखम हमन ओत्रह धेर सान्‍त्‍वना देठ
हम्र दुःख पैली त यी सब टुन्‍हक सान्‍त्‍वना ओ मुक्तिक लाग हो। हम्र सान्‍त्‍वना पैबी कलसे टुह्र फे सान्‍त्‍वना पैबो। हमार भ्‍वागल दुःख सहअस टुह्र फे धीरजसे सहबो कलसे उह सान्‍त्‍वनक अनुभव कर्नेबाटो
टुन्‍हकम रहल हमार आशा कबु फे नैडग्‍मगैने हो। काकरकि हमन थाहाँ बा जसहेँक टुह्र हमार दुःखम सहभागी बाटो ओसहेँक हमार सान्‍त्‍वनम फे सहभागी हुइनेबाटो
भैयौ एशिया क्षेत्रम रहबेर हमार भ्‍वागल दुःखक बारेम टुँहन सम्‍झना कराइ चाहटी। उहाँ हम्र अत्रा दुःख पैली कि हम्र बच्‍बी कना त आश हेरारल्‍हा।  कोर 
हम्र त आब मुजैबी जसिन लागलरह। हम्र आपनम नाहीँ तर मुवलमसे जियैना परमेश्‍वरम भर पर सेकी कैक असिन हुइलक हो
उहाँ हमन मृत्‍युक संकटमसे बचैल ओ आम्‍ही बचुइयाबाट। हम्र उहाँकम पूरा भरोसा कैरख्‍ली कि अइना दिनम फे हमन बचैनेबाट
टुह्र फे प्रार्थनाद्वारा हमन सहायता करपर्ठा। असिक धेर जन करल प्रार्थनक उत्तरम हम्र आशिष पैनेबाटी ओ हमार लाग बहुत मनै परमेश्‍वरह धन्यवाद देहहीँ
हम्र बिना गर्व कैक शुद्ध विवेकले कहसेक्‍ठी कि यी संसारम खासकैक टुन्‍हक आघ हमार चालचलन इमान्‍दार ओ पवित्र ढर्ली। हम्र परमेश्‍वरक अनुग्रहम भर पर्ली हमार आपन मानवीय बुद्धिम भर नैपर्ली
टुह्र पहर्क बुझ नैसेक्‍ना कुछु बात हम्र नैलिखठुइटी। महीह आशा बा टुह्र पूरा बुझ सेक्‍नेबाटो
जसिक टुह्र हमन डिनडिन बुझरख्‍लो ओसहेँक प्रभुक अइना दिनम हमन पूरा बुझ सेक्‍नेबाटो ओ हम्र टुन्‍हकम गर्व कर सेकी ओ टुह्र फे हमारम गर्व कर सेको
महीह यी बातक पक्‍का भरोसा रलकओर्से ओ टुँहन दुनुओर्से फाइदा ह्‍वाए कैक मै पैल्‍ह टुँहन भेँट्‍ना इच्‍छा कैरख्‍नहुँ
माकेडोनिया जाइबेर टुँहन भेटघाट कर्ना ओ माकेडोनियासे घुम्‍क आइबेर फे टुन्‍हकठे जैना ओ उहाँसे यहूदिया जाइबेर टुह्र म्‍वार लाग व्‍यवस्‍था मिलादेबो कना म्‍वार विचार रह। प्रे 
का मै बिना विचार कर्ल अइना योजना करलअस टुँहन लग्‍ठा संसारक मनैअस कबु “हाँ” कबु “नाहीँ” कैक मै आपन स्‍वार्थ केल हेर्ठुं का
परमेश्‍वर विश्‍वासयोग्य बाट ओ मै फे कबु “हाँ” कबु “नाहीँ” कैक कल नैहुइटुँ
काकरकि सिलास तिमोथी ओ मै टुन्‍हक बीचम प्रचार करल परमेश्‍वरक छावा येशू ख्रीष्‍टम “हो” ओ “नैहो” कना नैरटन तर उहाँकम सड्‌डभर “हो” केल रठन। प्रे 
काकरकि परमेश्‍वरक सक्‍कु प्रतिज्ञा येशू ख्रीष्‍टम “हो” कैक पूरा हुइठन उहओर्से उहाँद्वारा परमेश्‍वरक महिमक लाग हम्र “आमेन” कठी
परमेश्‍वर हमन ओ टुँहन ख्रीष्‍ट येशूम अरगर बनारख्‍ल ओ हमन रोजरख्‍ल
उहाँ हमारम आपन छाप लगादेरख्‍ल ओ हमार हृदयम बयानक रूपम पवित्र आत्‍मा देरख्‍ल
मै परमेश्‍वरह साक्षी मानक कहटुँ टुँहनसे कडा बोली ब्‍वाल नैपर कैक मै कोरिन्‍थम नैअइनु
हम्र टुन्‍हक विश्‍वासम अधिकार जमाइ नैचहटी बेनसे टुन्‍हक खुशीक लाग टुँहनसे मिल्‍क काम कर चहठी। काकरकि टुह्र आपन विश्‍वासम अरगर बाटो
टुन्‍हकठे चित्त दुःख्‍ना किसिमक और यात्रा नैकर्ना मै निश्‍चय कैरख्‍नु
काकरकि यदि मै टुँहन दुःखी बनैम कलसे के महीह खुशी बनाई मै दुःखी बनाइल मनै पक्‍क फे महीह खुशी बनाइ नैसेक्‍ट
मै टुन्‍हकठे अइम त महीह आनन्‍द देना मनैनसे मै दुःखी हुइ जिन पर कैक मै चिठी लिख्‍नु। काकरकि महीह आनन्‍द हुइबेर टुँहन फे आनन्‍द हुई कना म्‍वार पक्‍का विश्‍वास बा
टुन्‍हक चित्त दुःखाइक लाग नाहीँ तर टुन्‍हकप्रति रहल म्‍वार गहिँर प्रेम टुह्र जानो कैक धेर दुःखकष्‍टम आँस बहैटी टुँहन उ चिठी लिख्‍नु
कुई केक्रो चित्त दुःखाराखल कलसे उ कामसे म्‍वार नाहीँ तर टुन्‍हक सबजन्‍हक कुछ हदसम चित्त दुःखाराखल। मै यी बात टुन्‍हकप्रति कठोर नैहुइक लाग कनहुँ
मण्‍डलीक बहुमतले देहल सजाय वाकर लाग पुग्‍ना बाटस
तर आब टुह्र ओहीह क्षमा करपर्ठा ओ सान्‍त्‍वना देहपर्ठा नकि त ऊ भारी शोकम परजाई
उहओर्से मै टुँहन बिन्‍ती करटुँ ओहीह प्रेम करल ऊ थाहाँ पाए
म्‍वार कहल मन्ठो कि नाहीँ कैक टुन्‍हक जाँच करक लाग मै उ चिठी लिख्‍नहुँ
जेहीह टुह्र क्षमा कर्ठो मै फे क्षमा कर्ठुं। यदि मै कौनोजहन क्षमा कैरख्‍नु कलसे टुन्‍हक हितक लाग ख्रीष्‍टक सामनेम क्षमा कैरख्‍नु
ताकि शैतान हमन मौका छ्‌वाप नैपाए। काकरकि वाकर दुष्‍ट जुक्तिक बारेम हमन थाहाँ बा
त्रोआस सहरम ख्रीष्‍टक बारेम खुशीक खबर प्रचार कर गैल् ब्‍याला प्रभु म्‍वार लाग ड्‍वार खोलदेल। प्रे 
तर म्‍वार विश्‍वासी भैया तीतसह उहाँ नैभेटैनु त नैमजा लागल। उहओर्से मै हुँकन्‍हकठेसे बिदा होक माकेडोनियाओर लग्‍नु
परमेश्‍वरह धन्यवाद ह्‍वाए उहाँ हमन ख्रीष्‍ट येशूक बिजय उत्‍सवम डोर्‍यैठ। ओ ख्रीष्‍टक ज्ञानक मीठ वास फैलाइक लाग परमेश्‍वर हमन कामम लगैठ
काकरकि हमार जीवन परमेश्‍वरकठे पुग्‍ना ख्रीष्‍टक मीठ बासअसक हो। तर यी वास मुक्ति पउइयन ओ नाश हुउइयन फरकफरक तरिकाले लेठ
नाश हुउयन्‍हक लाग हम्र मृत्‍युक दुर्गन्‍ध हुइटी तर मुक्ति पउइयन्‍हक लाग हम्र जीवन देना सुगन्‍ध हुइटी। अत्राभारी कामक जिम्‍मा लिह सेक्‍ना के बा
हम्र आपन फाइदक लाग परमेश्‍वरक वचन प्रचार कर्ना व्‍यापारी नैहुइटी। तर हम्र इमान्‍दार होक ख्रीष्‍टक सेवकक् रूपम परमेश्‍वर हमन हेर्टीबाट कना बात जान्‍क उहाँक वचन प्रचार कर्ठी
का हम्र फेदोस्र आपन प्रशंसा करक लाग बाटी और कत्रा मनै टुन्‍हकठे यी बातक सिफारिस पत्र लेक आइअस हम्र टुँहन ओ टुह्र हमन सिफारिस करपर्ना कुछु आवश्‍यक बा का
टुह्रहे हमार सिफारिस पत्र हुइटो जौन सिफारिस सब मनै पहर्क बुझ सेक्‍नागरी टुन्‍हक हृदयम लिखल बा
टुह्र येशू ख्रीष्‍टक लिखल पत्र अर्थात् हमार करल सेवकाइक नतिजा हुइटो जौन चिठी मसीले नाहीँ तर जीवित परमेश्‍वरक आत्‍मले लिख्‍गैल् बा पत्‍थ्रक पाटीम नाहीँ तर मानव हृदयक पाटीम लिखल बा। प्रस  यर  इज  
ख्रीष्‍टद्वारा परमेश्‍वरप्रति हमार भरोसा असिन बा
कौनो फे चिज हमारतर्फसे आइल हो कैक हम्र दाबी कर्ना योग्यक नैहुइटी तर हमार योग्यता त परमेश्‍वरसे अइठा
उहाँक करल लौव बाचम सेवक हुइक लाग उहाँ हमन योग्य बनैल। यी बाचा लिखित व्‍यवस्‍थक नाहीँ तर परमेश्‍वरक आत्‍मक बाचा हो। काकरकि पुरान लिखित व्‍यवस्‍था मृत्‍युम ओराजैठा तर लौव बाचम पवित्र आत्‍मा जीवन देठ। यर 
मृत्‍यु अन्‍ना व्‍यवस्‍थक अक्षर पत्‍थ्रक पाटीम लिखल रह। उ व्‍यवस्‍था असिन गौरवमय रह कि वाकर तेजक कारण इस्राएलीहुँक्र मोशक अनुहार ह्‍यार नैसेक्‍ल तर उ तेज हेरैटीजाइटह। प्रस 
पवित्र आत्‍मक सेवा झन् कत्रा गौरवमय हुई
काकरकि दोषी ठहरैना काम गौरवमय रह कलसे मनैन धर्मी ठहरैना काम झन् कत्रा गौरवमय हुई
वास्‍तवम लौव बाचक गौरव एकदम धेर रलक कारण पुरान व्‍यवस्‍थक गौरव अपन्‍हे बिलागैल्
यदि एकघरी रना पुरान बाचा अत्रा गौरवमय रह कलसे सड्‌डभर रना लौव बाचा झन् कत्रा गौरवमय रही
हमार सबजन्‍हक असिन आशा रहलओर्से हम्र एकदम साहसी होरली
हम्र मोशाअस नैहुइटी हुँकहार आपन मलिन हुइटीगैल् चमकक् अन्‍तिम झलक इस्राएलीहुँक्र नैदेखहीँ कैक आपन अनुहार घुम्‍टोले छोप्‍ना करँट्। प्रस 
तर हुँकन्‍हक मन कठोर रलहन ओ आजसम फे पुरान बाचा पह्रबेर उ घुम्‍टोले हुँकन्‍हक समझ छोपदेठा उहओर्से हुँक्र सत्‍य बात बुझ नैसेक्‍ट। आब यी घुम्‍टो येशू ख्रीष्‍टम विश्‍वास कर्लसे केल हटाइ सेक्‍जैठा
हो आम्‍हीसम फे मोशक किताब पह्रबेर हुँकन्‍हक समझ उ घुम्‍टोले छोपजैठन ओ हुँक्र बात नैबुझ्‍ट
तर जब मनै प्रभुकठे घुम्‍ठ तब हुँकन्‍हकमसे घुम्‍टो हटजैठन। प्रस 
प्रभु आत्‍मा हुइट जहाँ प्रभुक आत्‍मा रठ उहाँ स्‍वतन्‍त्रता रठा
हमार घुम्‍टो हटागैलक कारण हम्र सबजन द्‌याखसेक्‍ठी ओ परमप्रभुक महिमा झल्‍कैठी। प्रभु आत्‍मा हुइट ओ उहाँ हमन झन्झन् उहाँकअस महिमामय रूपम परिवर्तन कर्टिजैठ
परमेश्‍वर दयालु होक हमन यी काम देरख्‍ल। उहओर्से हम्र हरेस नैखैटी
हम्र नुकछिपक कर्ना शरमलग्‍टिक सब काम छोररख्‍ली। हम्र छलकपटक काम नैकर्टी ओ परमेश्‍वरक वचनह झूट नैबनैटी। तर सत्‍यक वचन खुलस्‍त रूपम प्रचार कर्ठी ओ परमेश्‍वरक आघ हम्र सत्‍य बात केल बोल्‍ठी ओ सब मनै आपन विवेकले यी बात थाहाँ पैठ
यदि हमार प्रचार करल खुशीक खबर घुम्‍टोले छोपगैल् बा कलसे उ नाश हुइना मनैन्‍हक लाग केल छोपगैल् बा
यी संसारक देव शैतान विश्‍वास नैकरुइयन्‍हक समझह आन्‍धर बनादेराखल। हुँक्र खुशीक खबरक गौरवमय ज्‍योति नैदेख्‍ट। महिमित ख्रीष्‍ट जे परमेश्‍वरक रूप हुइट उहाँक बारेम प्रचार कैगिल् यी सन्‍देश हुँक्र नैबुझ्‍ट
हम्र आपन बारेम प्रचार नैकर्टी तर येशूक कारण हम्र टुन्‍हक दास होक येशू ख्रीष्‍ट जो प्रभु हुइट कैक प्रचार कर्ठी
“अन्‍धकारम ज्‍योति चम्‍क” कहुइया परमेश्‍वर जो हमार हृदयम ज्‍योति चम्‍कारख्‍ल। यिहिँले परमेश्‍वरक महिमा महान बाटन कना बात हम्र बुझ्‍ठी। जाट्‌टीसे उ महिमामय ज्‍योति ख्रीष्‍टक मुहारम बाटन। उत 
यी महान शक्ति हमार नैहो तर परमेश्‍वरक हो कैक प्रष्‍ट पारक लाग यी धन हमारठे माटीक भाँरम बा
हम्र सबओर्से थिचोमिचोम परलबाटी तर धूरमाटीम मिलल् नैहुटी। अन्योलम परलबाटी तर निराश नैहुइलहुइटी
सँतावा पारख्‍ली तर छोर्‍वा नैपैलहुइटी। मर्‍वा पाक ढलरली तर नाश नैहुइलहुइटी
येशूक जीवन हमार शरीरम प्रकट ह्‍वाए कैक हम्र उहाँक मृत्‍युह हमार शरीरम बोक्‍क नेङ्‍ठी
हमार यी मुना शरीरम येशूक जीवन देखपर कैक जो हम्र उहाँक कारण मुना अवस्‍थम पुगरठी
असिक हम्र मृत्‍युक मुहटर जिठी ज्‍याकर कारण टुह्र अनन्‍त जीवन पारख्‍लो
“मै विश्‍वास कर्नु उहओर्सै मै बोल्‍नु” कैक धर्मशास्‍त्रम लिखुइया मनैयकम रहल विश्‍वास कर्ना आत्‍मा हमारम रलकओर्से हम्र फे विश्‍वास कर्ठी ओ बोल्‍ठी। भज 
हमन थाहाँ बा कि परमेश्‍वर जो येशूह मुवलमसे जियैलह। उह परमेश्‍वर हमन ओ टुँहन जियाक आपनठे लैजउइयाबाट
यी सब बात टुन्‍हक हितक लाग हुइलहा काकरकि जत्रा धेर मनै परमेश्‍वरक अनुग्रह पैहीँ ओत्रा धेर मनै परमेश्‍वरक महिमक लाग उहाँह धन्यवाद देहीँ
उहओर्से हम्र कबु फे हरेस नैखैटी। हमार बाहिरी शारीरिक बल घट्‌टी गैलसे फे हमार भित्रक आत्‍मिक बल दिनदिन लौव हुइटी गैरहल
हम्र एक घरिक लाग छुटीछुटी समस्‍या झेलटीबाटी। तर यी समस्‍या हमन अनन्‍त महिमा पाइक लाग सहायता कर्ठा जौन अनन्‍त महिमा समस्‍यासे धेर महान बा
हम्र देखपर्ना चिजह नाहीँ तर नैदेखपर्ना चिजह हेर्ठी काकरकि जौन चिज देखपर्ठा उ चिज कुछ समयक लागरठा तर जौन चिज नैदेखपरट्‍ उ चिज सड्‌डभरिक लाग पलरठा
हमन थाहाँ बा कि हमार बास करल यी भौतिक शरीर नाश होक गैलसे फे परमेश्‍वरक देहल अनन्‍तसम रना हमार घर स्‍वर्गम बा। उ परमेश्‍वरक बनाइल अनन्‍त शरीर हो ओ मनैन्‍हक बनाइल नैहो
यी वर्तमान शरीरम रहबेर जाट्‌टीसे हम्र दुःखी बाटी ओ स्‍वर्गीय शरीरम रना भारी चाहना कर्ठी
काकरकि हम्र स्‍वर्गीय शरीर पैबी स्‍वर्गम हम्र बिना शरीरक आत्‍मा केल नैरनेहुइटी
हम्र यी भौतिक शरीरम रहबेर शोक ओ चिन्‍तले सुस्‍कारी मर्ठी। यी शरीर झट्‌ट छोर्क जैना इच्‍छले नाहीँ तर कैह्‍या स्‍वर्गीय शरीर पैबी कैक हो। यी मरणशील शरीर अनन्‍त जीवनम परिवर्तन हुइनेबा
हमन यी बातक लाग तयार परुइया त परमेश्‍वर जो हुइट जे हमन बयानक रूपम पवित्र आत्‍मा देरख्‍ल
उहओर्से हमन पूरा भरोसा बा। हमन थाहाँ बा कि हम्र जबसम शरीरम रठी तबसम प्रभुसे दूर रठी
हम्र आँखिले द्‍याखल बातक आधारम नाहीँ तर विश्‍वासक आधारम चल्‍ठी
हमन पूरा भरोसा बा बेनसे हम्र भौतिक शरीरसे अलग होक प्रभुकसँग रहक लाग इच्‍छा कर्ठी
उहओर्से चाहा हम्र यिह शरीरम रही चाहा यी शरीरसे अलग रही उहाँह खुशी बनैना हमार लक्ष्‍य हो
काकरकि ख्रीष्‍ट हम्र सबजन्‍हक न्याय करुइयाबाट। असिक शरीरम रहबेर हम्र हरेक जन आपनआपन करल असल या खराब कामक नतिजा पैनेबाटी। रोम 
उहओर्से प्रभुक डर का हो कना बात जान्‍क हम्र मनैन सम्‍झाबुझा पर्ठी। तर हम्र जसिन बाटी परमेश्‍वर उ सबजन्‍ठ ओ म्‍वार जीवन टुन्‍हक आघ खुलस्‍त बा कना महीह पूरा आशा बा
हम्र फेदोस्र टुन्‍हकठे आपन प्रशंसा करक लाग नाहीँ बेनसे टुँहन हमारम गर्व कर्ना मौका देहटी। असिक टुह्र भित्री मनक बातम नाहीँ तर बाहिरी देखावटी बातम घमण्‍ड कर्ना मनैन जवाफ देह सेक्‍नेबाटो
यदि हमार होस ठेगानम नैहो कलसे उ परमेश्‍वरक लाग हो। यदि हम्र होसम बाटी कलसे उ टुन्‍हक लाग हो
ख्रीष्‍टक प्रेमले हमन बाध्‍य करैठा काकरकि हमन निश्‍चित बा कि सबजन्‍हक लाग ख्रीष्‍ट मुलकओर्से हम्र सबजन मुरली
ख्रीष्‍ट सबजन्‍हक लाग प्राण देल। आब बचुइयन आपन लाग नाहीँ तर उहाँक लाग जिएपर्ठा जे हुँकन्‍हक लाग प्राण देल ओ फेदोस्र जियागैल
आबठेसे हम्र कौनोजहन बाहिरी रूपले मूल्‍याङ्‍कन नैकर्टी। हुइना त हम्र एक समय ख्रीष्‍टह संसारिक हिसाबले हेरी। आब हम्र उहाँह असिक नैहेर्टी
उहओर्से यदि कौनो मनैया ख्रीष्‍टम बा कलसे ऊ लौव सृष्‍टि हो। पुरान जीवन बितगैल् आब लौव जीवन सुरु होस्‍याकल
यी सब करुइया परमेश्‍वर जो हुइट। उहाँ हमन ख्रीष्‍टद्वारा फेदोस्र आपनसँग मिलापम अन्‍ल ओ और मनैन उहाँकसँग मेलमिलाप करैना जिम्‍मा हमन देरख्‍ल
परमेश्‍वर अपन्‍हे ख्रीष्‍टम रहक संसारक सब मनैन आपनसँग मिलापम अन्‍ना ओ हुँकन्‍हक पापक हिसाब नैलेना काम करटलह। आब यी मिलाप करैना कामक जिम्‍मा परमेश्‍वर हमन देरख्‍ल
उहओर्से हम्र ख्रीष्‍टक राजदूत हुइटी परमेश्‍वर हमारम रहक टुँहनसे बिन्‍ती कर्टिबाट। ओ टुह्र परमेश्‍वरसे मिलाप करो कैक हम्र फे ख्रीष्‍टक तर्फसे टुँहनसे बिन्‍ती करटी
येशू ख्रीष्‍टम पाप नैरलहन उहफे परमेश्‍वर ख्रीष्‍टम हमन धर्मी ठहराईक लाग उहाँह हमार पापक बलि बनैल
परमेश्‍वरक सहकर्मी हुइलकओर्से हम्र टुँहन बिन्‍ती करटी कि परमेश्‍वरक अनुग्रह खर्बास जिन हुइदेओ
“प्रसन्‍न हुइना समयम मै टुँहार पुकारा सुन्‍नु
ओ मुक्ति देना दिनम मै टुँहीन मद्दत कर्नु।”
हेरो परमेश्‍वर प्रसन्‍न हुइलक समय आबहेँ हो ओ मुक्ति पैना दिन आज हो। यशै 
हमार करल सेवम कौनोजन फे दोष नैपैहीँ कैक हम्र कौनोजहन बाधा देना काम नैकर्टी
तर हम्र हरकिसिमले अपन्‍हेह परमेश्‍वरक सेवक हुइटी कैक देखैठी। हम्र सब कठिनाइ विपत्ति सङ्‍कष्‍ट ओ दुःख धीरजसे सहना कर्ठी
हम्र मर्‍वापारख्‍ली थुन्‍वापारख्‍ली हुलदङ्‌गम परलबाटी खट्‌क परिश्रम कर्ठी बिना सुत्‍ल रात बितारख्‍ली भुँख्‍लपियस्‍ल बाटी। प्रे 
हमारम रहल पवित्र आत्‍मा ओ हमार निष्‍कपट प्रेमद्वारा हम्र अपन्‍हेह शुद्ध समझदार सहनशील ओ दयालु प्रमाणित कैरख्‍ली
हम्र सत्‍य बात विश्‍वासयोग्य होक प्रचार कर्ठी परमेश्‍वरक शक्ति हमारम काम कर्टिबाट। किहुह आक्रमण कर्ना हतियार दाहिन पाञ्‍जर ओ आपन रक्षा कर्ना हतियार बाउँ पाञ्‍जर भिर्लरठी। यी हतियार धार्मिकता हो
मनै हमार आदर कर्लसे फे बेइज्‍जत कर्लसे फे हमार नाउँ गन्‍धैलसे फे या नाउँ चल्‍लसे फे हम्र परमेश्‍वरक सेवा कर्ठी। मनै हमन ठग्‍गाअस व्‍यवहार कर्लसे फे हम्र इमानदार बाटी
हम्र चिन्‍हलजानल रलसे फे नैचिन्‍हलनैजानलअस व्‍यवहार कर्‍वापैठी। मुवलअस रलसे फे बाँचल बाटी। मर्‍वा पैलसे फे मुवापैल नैहुइटी
शोकम रलसे फे आनन्‍दित बाटी। हम्र गरीब रलसे फे मनैन आत्‍मिक रूपले धनी बनैठी। हम्र कुछु नैरहलअस रलसे फे हमारठे सब चिज बा
कोरिन्‍थक विश्‍वासीहुँक्र हम्र आपन मन खोल्‍क प्रष्‍ट रूपले टुँहन कैदेरख्‍ली
टुन्‍हकप्रति हमार प्रेम कम नैहो बेनसे टुन्‍हक प्रेम पो हमारप्रति कम होरहल
आब मै टुँहन आपन लर्का समझ्‍क कहटुँ कि टुह्र फे आपन मन खुल्‍ला ढरो
अविश्‍वासीनसे टुह्र एक्‍क जुवम मच्‍याइलअस जिन होओ। काकरकि धर्म ओ अधर्म कसिक मिल सेकी अजरार ओ अन्‍धकार कसिक सँग रह सेकी
का ख्रीष्‍ट ओ शैतान मिल सेकहीँ का विश्‍वासी ओ अविश्‍वासी फे मिल सेकहीँ
परमेश्‍वरक मन्‍दिरसे मूर्तिक कुछु सम्‍बन्‍ध नैरहट्‍। काकरकि हम्र त जीवित परमेश्‍वरक मन्‍दिर हुइटी। परमेश्‍वर अपन्‍हे कैरख्‍ल
“मै हुँकन्‍हकम बास करम
ओ हुँकन्‍हक बीचम नेङघुम करम
मै हुँकन्‍हक परमेश्‍वर हुइम
ओ हुँक्र म्‍वार मनै हुइहीँ।” लेवी  इज   कोर  
परमप्रभु कठ
“अविश्‍वासीन्‍हक बीचमसे टुह्र निकर्क आओ
हुँकनसे अलग होओ
अशुद्ध चिज कुछु जिन छुव
तब मै टुँहन स्‍वीकार करम। यशै 
मै टुन्‍हक बाबा हुइम
ओ टुह्र म्‍वार छाईछावन हुइबो
सर्वशक्तिमान् परमप्रभु कठ।”  शमू   इति  यशै  यर 
उहओर्से प्रियहुँक्र परमेश्‍वर हमन देलक यी प्रतिज्ञानुसार शरीर ओ आत्‍मह अशुद्ध बनैना हरकिसिमक बातसे हम्र दूर रही ओ हम्र परमेश्‍वरक डरम रना मनै हुइलकओर्से पूरा हिसाबले पवित्र जीवन बिताई
हमन टुन्‍हक हृदयम ठाउँ देओ। हम्र केक्रो अन्याय नैकर्लहुइटी कौनोजहन नैबिगर्लहुइटी। हम्र कौनो व्‍यक्तिसे फाइदा नैखैलहुइटी
यी बात मै टुँहन दोषी ठहराईक लाग कलक नैहुइटुँ काकरकि मै पैल्‍हहेँ कैरख्‍नु हमार मनम टुन्‍हकप्रति अत्रा प्रेम बा कि हम्र टुन्‍हकसँग मुना या बच्‍ना तयार बाटी
टुन्‍हकप्रति म्‍वार भारी भरोसा बा ओ टुन्‍हकम मै धेर गर्व कर्ठुं। हमार सब दुःखकष्‍टम मै पूरा सान्‍त्‍वना पारख्‍नु ओ आनन्‍दित बाटुँ
हम्र माकेडोनियम रहबेर बिसैना मौका नैपैली चर्‍योओर्से सङ्‍कष्‍ट आइल रह बाहिरसे सङ्‌घर्ष ओ भित्री मनम जुन डर केल रह।  कोर 
तर तीतस अइल त दुःखी मनैन सान्‍त्‍वना देना परमेश्‍वर हमन फे सान्‍त्‍वना देल
तीतस अइलकओर्से केल नाहीँ तर ऊ टुँहनसे पाइल सान्‍त्‍वनाले मै सान्‍त्‍वना पैनु। महीह फेदोस्र भ्‍याँट कर्ना टुन्‍हक भारी इच्‍छा बा कैक ऊ हमन कल। टुह्र दुःखीत हुइलक ओ म्‍वार बारेम चिन्‍तित हुइलक बात सुन्‍क मै धेर खुशी होरनु
म्‍वार पठाइल चिठीले टुँहन दुःख त लागल हुई तर फे मै नैपश्‍तैटुँ। हुइना त उ चिठीले टुँहन कुछु समय पीर लागल कना जान्‍क मै पश्‍तैनु
तर फे आब मै खुशी बाटुँ टुँहन पीर लागल कैक नाहीँ तर उ पीरले टुँहन आपन पापी मन परिवर्तन कर्ना मौका मिलल् कैक मै खुशी बाटुँ। काकरकि टुह्र परमेश्‍वरह समझ्‍क शोक कर्लो ओ हमारतर्फसे टुँहन कुछु नोक्‍सानी सहनैपरल
परमेश्‍वरह समझ्‍क करल शोकले हमन पापसे अलग करैठा ओ मुक्तिओर लैजिठा। असिन किसिमक शोकम पश्‍ताइ नैपरट्‍। तर संसारक शोकले हमन मृत्‍युओर लैजिठा
यी ईश्‍वरीय शोकले टुन्‍हकम कसिन उत्‍साह जगादेरारखल उ बात विचार करो। अपन्‍हेह निर्दोष साबित करैना टुन्‍हकम कत्रा उत्‍सुकता बा। कसिन क्रोध कसिन डर कसिन पियास कसिन जोश न्याय ह्‍वाए कना कत्रा चाहना सब बातम टुह्र अपन्‍हेह निर्दोष हुइल् साबित कैरख्‍लो
उ चिठी मै अन्याय कर्ना मनैयक कारणले लिखल नैहो ना त अन्यायम पर्ना मनैयक कारणले हो तर यी कारणले कि परमेश्‍वरक आघ टुह्र हमन कत्रा वास्‍ता कर्ठो कैक थाहाँ देहक लाग लिखल हो
उहओर्से हमन हौसला मिलल् बा
हमन केल नाहीँ तीतसक आनन्‍दम फे हम्र खुशी हुइली काकरकि टुन्‍हक व्‍यवहारसे ऊ शान्‍ति पारख्‍ल
हुँकहार सामनेम टुन्‍हक बारेम कुछु घमण्‍ड कर्नहुँ ओ टुह्र महीह निराश नैबनैलो। तर जसिक हम्र टुँहन कहल सब बात सत्‍य रह ओसहेँक तीतसक सामनेम हमार करल घमण्‍ड फे सत्‍य ठह्रल बा
टुन्‍हक सबजन्‍हक आज्ञाकारितक जीवन ओ टुह्र डर ओ आदरसाथ हुँकहीन स्‍वागत कर्लक बात समझ्‍क ऊ टुँहन झन् धेर प्रेम कैरख्‍ल
महीह धेर खुशी लागरहल काकरकि टुन्‍हकप्रति म्‍वार पूरा भरोसा बा
भैयौ माकेडोनियक धेर मण्‍डलीम परमेश्‍वरक देहल अनुग्रहक बारेम हम्र टुँहनसे बट्‌वाइ चाहटी। रोम 
हुँक्र भारी दुःखम परलरलह ओ गरीब रलह। तर फे हुँक्र धेर आनन्‍दित रलक बात हुँक्र मन खोल्‍क देहल दानले देखाइल
काकरकि मै साक्षी बाटुँ कि हुँक्र आपन औकात अनुसार केल नाहीँ तर आपन औकातसे फे धेर देल उ फे आपन राजीखुशीले देल
हुँक्र परमेश्‍वरक मनैन सहायता करक लाग भाग लिह पाइ कैक हमनसे आग्रहपूर्वक बिन्‍ती कर्ल
हमार आश करल अनुसार हुँक्र नैकर्ल तर हुँक्र पैल्‍ह अपन्‍हेह प्रभुकम समर्पण कर्ल ओ तबदोस्र परमेश्‍वरक इच्‍छा अनुसार अपन्‍हेह हमार हाँठम सुम्‍पदेल
तीतस टुन्‍हक बीचम सुरु करल भेटी उठैना काम पूरा करहीँ कैक हम्र हुँकहीन बिन्‍ती कर्ली
जसहेँक टुह्र सब कामम आघ बहर्टी गैरलो जस्‍त विश्‍वासम वचनम ज्ञानम जोशम ओ हमारप्रति टुन्‍हक प्रेमम ओसहेँक पूरा मनले दान देना कामम फे आघ बहर्टीजाओ
मै टुँहन आदेशक रूपम नैकहठुँ तर औरजन्‍हक उत्‍सुकतसे तुलना कैक टुन्‍हक प्रेम फे सत्‍य बा कना साबित कराइक लाग मै यी बात कहटुँ
हमार प्रभु येशू ख्रीष्‍टक अनुग्रह टुँहन थाहाँ बा उहाँ धनी रलह तर फे टुन्‍हक लाग गरीब बन्‍ल। असिक उहाँक गरीबीसे टुह्र धनी हुई सेक्‍नेबाटो
आब यी विषयम म्‍वार सल्‍लाह यिह बा कि एक वर्ष आघ सुरु करल देना काम आब पूरा कर्लसे टुन्‍हक लाग मजा हुइनेरह। गैल् साल सुरुम देना इच्‍छा करुइयन टुह्रहे रलहो ओ देह सुरु करुइयन फे टुह्र जो रलहो
आब आपन सुरु करल देना काम पूरा करो। उ ब्‍याला टुन्‍हक देना इच्‍छा धेर रह उह अनुसार आपन औकात पुगलसम देक आपन देना इच्‍छा पूरा करो
टुन्‍हक देना इच्‍छा बा कलसे टुन्‍हकठे ज्‍या बा ओइहेँमसे देहल परमेश्‍वर ग्रहण कर्ठ तर टुन्‍हकठे नैरहल चिज परमेश्‍वर नैखोज्‍ट
म्‍वार कहाइ टुँहन बोझ बोकाक औरजहन हलुक बनैना नैहो तर सबजहन एकसमान भार ह्‍वाए कना हो
आबक समयम टुन्‍हकठे प्रशस्‍त बा ओ नैरहल मनैन देना मजा बात हो। पाछ टुँहन अभाव हुइल ब्‍याला हुँक्र मद्दत कर सेकहीँ। असिक एकआपसम एकसमान हुइसेक्‍बो
धर्मशास्‍त्रम लिखल बा “धेर जम्‍मा करुइयन बहुत नैहुइलन ओ डान्‍चे जम्‍मा करुइयन हर्जा नैहुइलन।” प्रस 
परमेश्‍वरह धन्यवाद ह्‍वाए परमेश्‍वर तीतसक हृदयम टुन्‍हक लाग म्‍वारम रहलअस इच्‍छा देल
हम्र अनुरोध कर्लक कारणले केल तीतस मन्‍लक नैहुइट तर हुँकहार भारी इच्‍छा रलक कारणले आपन राजीखुशीले टुन्‍हकठे जैटीबाट
हम्र तितसकसँग एकठो भैयह फे पठाइटी। खुशीक खबर प्रचार कर्ना कामम सब मण्‍डलीम उ भैयक नाउँ चलल् बाटन
अत्र केल नाहीँ प्रभुक महिमक लाग ओ सहायता कर्ना हमार इच्‍छा प्रकट करक लाग हम्र कर्टिरहल भेटी उठैना कामम हमारसँग जाइक लाग मण्‍डलीसे ऊ नियुक्त कैगिल् बाट
उदार चित्तले देहल यी दानम कौनोजन हमन दोष लगाइ नैपैहीँ कैक हम्र ठीकसे चलैठी
परमेश्‍वरक नजरम केल नाहीँ तर मनैन्‍हक नजरम फे ठीक काम ह्‍वाए कना बातम हम्र ध्‍यान देठी। हितो 
उ दुइजन्‍हकसँग हम्र और एकठो भैयह फे पठैटीबाटी। हिँकहीन हम्र धेर फ्‍यारा जाँचक धेर बातम जोशिलो भेँटैली। टुन्‍हकप्रति रहल हुँकहार भारी भरोसाले ऊ आउर जोशिलो होरल
तीतस म्‍वार सहकर्मी हुइट टुँहन सहायता करक लाग म्‍वारसँग काम कर्ठ। हुँकाहारसँग जैना उ भैयहुँकन ख्रीष्‍टक महिमक लाग सब मण्‍डली पठैलह
टुह्र हुँकन प्रेम करल प्रमाण देओ तब हम्र काकर टुन्‍हक बारेम गर्व कर्ली कैक सब मण्‍डलीक मनै फे द्‍याख सेकहीँ
यहूदियम रना विश्‍वासीहुँकन पठाइल भेटीक बारेम टुँहन लिखपर्ना कुछु आवश्‍यक नैहो
सेवा कर्ना टुन्‍हक भारी इच्‍छा बा कना महीह थाहाँ बा। याकर बारेम माकेडोनियक विश्‍वासीन्‍हक सामुन्‍नेम गर्व कर्टी कनहुँ कि टुह्र अखैयक विश्‍वासीहुँक्र गैल् सालसे सहायता करक लाग तयार बाटो। वास्‍तवम टुन्‍हक जोश देख्‍क माकेडोनियक विश्‍वासीहुँक्र फे धेर जन जोशिलो होरल
तर यी बारेम टुन्‍हक लाग हम्र गर्व करल बात बिना कामक जिन ह्‍वाए ओ म्‍वार कहल अनुसार टुह्र तयार रहहो कैक मै यी भैयन पठाइटुँ
यदि माकेडोनियक कौनो मनै आक टुँहन तयार नैभेटैहीँ कलसे हम्र लाज मुनेबाटी ओ टुह्र फे लाज मुनेबाटो काकरकि हम्र टुन्‍हकम भारी भरोसा कैरख्‍ली
टुह्र देना प्रतिज्ञा करल भेटी उठाक ठीकठाक पाररखहो कैक महीसे आघ यी भैयन टुन्‍हकठे पठैना मजा हुई कना सम्‍झनु। यी भेटी करकापले नाहीँ तर आपन राजीखुशीले देहल भेटीक रूपम तयार ह्‍वाए
तर बात यिह हो कि डान्‍चे बुउइयन डान्‍चे उब्‍जनी कर्ठ धेर बुउइयन धेर उब्‍जनी कर्ठ
जेहीह जत्रा देनास लग्‍ठा ओत्रा देओ। चित्त दुःखैटि करकापम पर्क जिन देओ काकरकि खुशीसे देहुइयन परमेश्‍वर प्रेम कर्ठ
परमेश्‍वर टुँहन प्रशस्‍त आशिष देनेबाट। तब टुन्‍हकठे सड्‌डभर सारा चिज प्रशस्‍त रही ओ हरेक असल कामक लाग टुह्र प्रशस्‍त देह सेक्‍नेबाटो
धर्मशास्‍त्रम असिक लिखल बा
“ऊ बुइठा ओ गरीबन मन खोल्‍क देठा
वाकर करल भलाइ युग युगसम पलरठा।” भज 
बुइक लाग बीया ओ खाइक लाग भोजन परमेश्‍वर देठ। उहाँ टुँहन चहना सब बीया देहहीँ ओ उहिँम बृद्धि करैहीँ। ओ टुह्र मन खोल्‍क देलक कारणले उपकारक कामक लाग धेर फारा फराइ सेक्‍नेबाटो। यशै 
टुह्र सड्‌डभर खुल्‍ला मनले देह सेक्‍नागरी परमेश्‍वर टुँहन धनी बनैहीँ। टुन्‍हक खुल्‍ला मनले देहल भेटी आवश्‍यकता रहल मण्‍डलीम हम्र बाँटबेर हुँक्र परमेश्‍वरह धन्यवाद देनेबाट
टुन्‍हक देहल दानले यरूशलेमक विश्‍वासीन्‍हक अभाव पूरा हुइना केल नाहीँ तर यी कामले हुँक्र खुशीसे परमेश्‍वरह धन्यवाद देहीँ
टुन्‍हक करल सेवक परिणाम स्‍वरूप हुँक्र परमेश्‍वरह महिमा देहीँ। काकरकि हुँकन ओ औरजहन टुह्र मन खोल्‍क देहल सहायताले टुह्र ख्रीष्‍टक खुशीक खबरप्रति आज्ञाकारी बाटो कना बात देखैठा
परमेश्‍वरक देहल अपार अनुग्रह टुह्र पैलक कारणले हुँक्र टुन्‍हक लाग मन खोल्‍क प्रार्थना कर्नेबाट
उहाँक वयान कर नैसेक्‍जैना वरदानक लाग परमेश्‍वरह धन्यवाद ह्‍वाए
मै पावल टुह्र सबजन्‍हक सामनेम नम्र रठुँ तर टुँहनसे दूर रहलब्‍याला साहस देखैठुँ। ख्रीष्‍टक नम्रता ओ कोमलताद्वारा मै टुँहन बिन्‍ती करटुँ
मै टुँहन अनुरोध करटुँ कि मै टुन्‍हकठे जाइबेर महीह उ कठोरता देखाइ जिन पर जौन कठोरता हमन संसारक मनैअस चल्‍ठ कैक शङ्‍का करुइयन देखैना मै निश्‍चय कैरख्‍नहुँ
हम्र संसारम बाटी तर संसारक मनैन्‍हकअस झग्रा त नैकर्टी
हमार हतियार त संसारिक नैहो हमारठे परमेश्‍वरक शक्तिशाली हतियार बा जौन हतियारले सैनिक किल्‍लह ध्‍वस्‍त करसेक्‍ठा ओ अनावश्‍यक वादविवादह नाश कर्ठा
परमेश्‍वरक सत्‍य ज्ञानक विरोधम उठ्‌ना बहस ओ घमण्‍डले भरल बाधह हम्र नाश कर्ठी ओ सब विद्रोही विचारह अधीनम आन्‍क ख्रीष्‍टप्रति आज्ञाकारी बनैठी
टुह्र पूरा रूपम ख्रीष्‍टक आज्ञा मनुइयन हुइबो त आज्ञा नैमनुइयन सजाय देहक लाग हम्र तयार हुइनेबाटी
टुह्र त बाहर देखपर्ना चिजह केल ह्‍यारटो। यदि टुह्रमध्‍ये कुई मै ख्रीष्‍टक हुइटुँ कैक पूरा विश्‍वास कर्ठा कलसे ओसिन मनै बुझपर्ठा कि वाकरअस हम्र फे ख्रीष्‍टक हुइटी
हमार अधिकारक विषयम मै धेर घमण्‍ड कर्लसे फे मै शर्मम नैपर्नेहुइटुँ काकरकि यी अधिकार टुँहन बिगारक लाग नैहो तर टुँहन सुधारक लाग प्रभु हमन देरख्‍ल
मै चिठी लिख्‍क टुँहन डर देखाइ नैख्‍वाजठुइटुँ
कुईकुई कठ “पावलक चिठी खरो ओ गम्‍भीर रठस तर ऊ अपन्‍हे उपस्‍थित हुइल् ब्‍याला कमजोर रठा ओ वाकर ब्‍वालल् कुछु नैलग्‍टस।”
ओसिन मनै यी बुझपर्ठा कि हम्र उपस्‍थित नैरहलब्‍याला चिठीम ज्‍या कठी उपस्‍थित रहलब्‍याला फे उह काम कर्ठी
आपन नाउँ अपन्‍हे उठैना मनैनसे हम्र अपन्‍हेह दाँज या वर्गीकरण कर नैचहटी। तर हुँक्र आपन मापदण्‍ड अपन्‍हे बनैठ ओ ओइहेँले अपन्‍हेअपन्‍हे नापिकनापा करबेर मूर्ख ठहर्ठ
हम्र अधिकारक सीमा नाहाङ्‍क गर्व नैकर्टी तर टुन्‍हक बीचम फे काम करक लाग परमेश्‍वरक त्‍वाकल सिमम रह्‍क घमण्‍ड कर्ठी
टुन्‍हकठे हम्र कबु नैआइलअस बढाइचढाइ कैक घमण्‍ड नैकर्टी। ख्रीष्‍टक बारेम खुशीक खबर लेक टुन्‍हकठे पैल्‍ह पुगुइयन त हम्रहे हुइटी
औरजन्‍हक करल परिश्रमम हम्र सीमा नाहाङ्‍क गर्व नैकर्टी। तर हमार आशा यिह बा कि टुन्‍हक विश्‍वास बहर्टीजाइबेर टुन्‍हक बीचम हमार कार्यक्षेत्र फे झन्झन् बरा हुइटीजाए
तब टुँहनसे दूर कुई फे खुशीक खबर नैसुनाइल और देशम समेत हम्र खुशीक खबर सुनाइ सेक्‍नेबाटी। असिक आनक कार्यक्षेत्रम जाक हम्र काम कैरख्‍ली कना बारेम घमण्‍ड कर्ना बात नैउठ्‌ने हो
धर्मशास्‍त्रम लिखल बा “गर्व करुइया परमप्रभुक करल कामम गर्व करपर्ठा।” यर 
जब मनै आपन प्रशंसा अपन्‍हे कर्ठ उ धेर महत्‍वक बात नैरहट्‍। प्रभु हुँकन्‍हक प्रशंसा कर्ल कलसे उ धेर महत्‍वपूर्ण बात हो
मै डान्‍चे मूर्ख रलसे फे टुह्र सहदेहपर्ना कृपया सहदेओ ना कृपया सहदेओ
मै टुन्‍हक लाग परमेश्‍वरक जोशले भरल बाटुँ। एक्‍कठो दुल्‍हा ख्रीष्‍टसे टुन्‍हक भ्‍वाज कैदेहक लाग टुँहन पवित्र कन्यादान कर्ना प्रतिज्ञा कैरख्‍नु
जसहेँक सँप्‍वा चलाकी कैक हव्‍वह छलल् ओसहेँक ख्रीष्‍टप्रतिक टुन्‍हक स्‍वाझ ओ चोखो भक्ति भटकजैठा कि कैक महीह डर लागरहल। उत 
हम्र टुँहन येशूक बारेम सुनैली त टुह्र पवित्र आत्‍मा पैलो ओ खुशीक खबर स्‍वीकार कर्लो। तर टुह्र त जेहीतेहीह और येशूक बारेम प्रचार कर देठो। आब और आत्‍मा लेहक लाग बाटो ओ फरक खुशीक खबर स्‍वीकार करक लाग बाटो
अपन्‍हेह वरिष्‍ठ प्रेरित सम्‍झुइयन किहुसे फे मै कम नैहुइटुँ
मै भाषण कर्नाम सिपार नैरलसे फे ज्ञानम त कम नैहुइटुँ। यी बात हम्र टुँहन हरकिसिमले सफासे देखादेरख्‍ली
अपन्‍हेह छुटी बनाक टुँहनजुन बरा बनाउँ कैक मै परमेश्‍वरक खुशीक खबर बिना म्‍वाल लेल सुनाइबेर का मै पाप कर्नु
मै टुन्‍हक सेवा करबेर औरऔर मण्‍डलीमसे सहायता पैनु। असिक टुन्‍हक सेवा करक लाग पाइल सहयोग मै उ मण्‍डलीह लुटअस हुइल्
टुन्‍हकसँग रहलब्‍याला महीह अभाव हुइल् त मै केक्रो बोझ नैहुइनु काकरकि माकेडोनियासे आइल भैयहुँक्र म्‍वार अभाव पूरा कैदेल। मै टुन्‍हक बोझ पैल्‍ह फे नैहुइनु ओ पाछ फे नैहुइनेहुइटुँ। फिलि 
ख्रीष्‍टक सत्‍यता म्‍वारम रहट्‍सम अखैयाभरिक कौनोजन फे म्‍वार यी गर्वह र्‍वाक सेक्‍ने नैहुइट
यी सब बात मै काजे कहटुँ का मै टुँहन प्रेम नैकर्टुं कैक हो मै टुँहन प्रेम कर्ठुं कना बात परमेश्‍वरह थाहाँ बाटन
मै ज्‍या काम करटुँ उ काम कर्टीरहम। असिक हुँकन्‍हक काम हमार काम बराबर हो कैक धाक लगैना मनैन्‍हक बात काटजैहिन
हुँक्र त झूटा प्रेरित हुइट। हुँक्र ख्रीष्‍टक प्रेरित रलक बहाना बनाक छली काम कर्ठ
यी कौनो अचम्‍मक बात नैहो काकरकि शैतान फे ज्‍योतिक स्‍वर्गदूतअस रूप धारण करसेक्‍ठा
शैतानक सेवकहुँक्र फे धार्मिकतक सेवकन्‍हकअस देखपर्ना कौनो अचम्‍मक बात नैहो। आखिरम हुँकन आपन कामक नतिजा अपन्‍हे भ्‍वाग परुइयाबाटन
मै फेदोस्र कहटुँ टुह्र महीह मूर्ख जिन सम्‍झो। महीह मूर्खहे सम्‍झठो कलसे मूर्खहअस ग्रहण करो ताकि मै फे कुछु घमण्‍ड कर सेकू
जाट्‌टीसे मै यी घमण्‍डक बात प्रभुक हिसाबले नाहीँ तर मै मूर्खकअस बट्‌वाइटुँ
धेर जन संसारिक बातम घमण्‍ड कर्लकओर्से मै फे घमण्‍ड कर्ठुं
टुह्र अपन्‍हेह बुद्धिमान सम्‍झठो तर मूर्खहुँकन सहठो
कुई टुँहन कमारा बनैलसे फे शोसन कर्लसे फे लुट्‍लसे फे टुन्‍हक आघ धाक लगैलसे फे या टुँहन गालम चट्‌कैलसे फे सब सहठो
मै लज्‍जित होक स्‍वीकार कर्ठुं कि हम्र असिन सब सह नैसेक्‍ली। तर कुई कुछु बातम घमण्‍ड कर्ठ कलसे मै फे उ बातम घमण्‍ड कर्ठुं। हुइना त मै मूर्खअस बट्‌वाइटुँ
का हुँक्र हिब्रू हुइट मै फे हुइटुँ। का हुँक्र इस्राएली हुइट मै फे हुइटुँ। का हुँक्र अब्राहामक सन्‍तान हुइट मै फे हुइटुँ
का हुँक्र ख्रीष्‍टक सेवक हुइट मै कहपरल कलसे बौरा ब्‍वालल्‌अस सुनजैठा तर मै झन् हुँकनसे असल सेवक हुइटुँ। हुँकनसे धेर मेहनत मै कैरख्‍नु। कैयौचो मै जेलम पर्नु। कत्रा हो कत्रा कोर्रा खैनु। कैयौचो मुवमुव होरनहुँ। प्रे 
मै यहूदीन्‍हक हाँठसे पाँच फ्‍यारा एक कम चालीस कोर्रा खैनु। व्‍य 
तीन फ्‍यारा त महीह लट्‍ठीले ठोक्‍ल। एक फ्‍यारा पत्‍थ्रले मर्ल। तीन फ्‍यारा त म्‍वार चिउह्रल जहाज ध्‍वस्‍त हुइल्। एक रात एक दिन त मै समुद्रहेम बितैनु। प्रे  
म्‍वार यात्रम बारम्‍बार खतराम पर्नु। लद्‍यक खतरा डाँकन्‍हक खतरा आपन जातिक मनैन्‍हक खतरा और जातिक मनैन्‍हक खतरा सहरक खतरा उजार ठाउँक खतरा समुद्रक खतरा झूट मनैन्‍हकमसे अइना खतरा। प्रे  
मै नैसुतसुतक रातबिरात दिलोज्‍यानले काम कर्नु बहुत पस्‍ना चुहैनु कैयौ फ्‍यारा भुँखप्‍यास मुनु लुगाफाटक अभावले जार मुनु
अत्र केल नैहोक सब मण्‍डलीक चिन्‍ताफिक्रिक बोझ फे म्‍वारम बा
जब कुई कमजोर हुइठ त मै फे कमजोर हुइलक महसुस कर्ठुं। जब कुई पापम फँसाजैठ तब मै रिसले आगी हुइठुँ
मै गर्व करपर्ना हो कलसे मै आपन कमजोरी देखैना बातम गर्व कर्नेबाटुँ
मै नैठग्‍टुँ कना बात प्रभु येशूक परमेश्‍वर ओ बाबा अर्थात् सड्‌डभर स्‍तुतिक योग्य परमेश्‍वरह थाहाँ बाटन
मै दमस्‍कस सहरम रहलब्‍याला अरितस राजक बडाहाकिम महीह पक्राईक लाग सहरक गेटम द्वरपालेन लगारख्‍लह। प्रे 
तर पर्खालक झ्‍यालिमसे महीह ड्‍यालम ढैक टर उतारदेलकओर्से मै हुँकन्‍हक हाँठमसे उम्‍क सेक्‍नु
कुछु फाइदा नैहुइलसे फे मै गर्व करहीपर्ठा। प्रभु महीह देखाइल ओ मै पाइल दर्शन ओ प्रकाशक बारेम बट्‌वाइटुँ
चौध वर्ष आघक बात हो ख्रीष्‍टम विश्‍वास कर्ना एकठो मनैया तीसर स्‍वर्गम उठाक लैजागैल। उ मनैयह मै चिह्‍न्‍ठुँ। ऊ शरीरसैँट लैजागैल कि बिना शरीरक लैजागैल उ बात मै नैजन्‍टुँ परमेश्‍वर जन्‍ठ
मै उ मनैयह चिह्‍न्‍ठुँ ऊ शरीरसैँट लैजागैल कि बिना शरीरक लैजागैल उ बात मै नैजन्‍टुँ परमेश्‍वर जन्‍ठ
ऊ स्‍वर्गम लैजागैल ओ मनैन्‍हक मुहले बट्‌वाए जो नैपाजैना अचम्‍मक बात ऊ सुन्‍ल
मै उ मनैयक बारेम गर्व करसेक्‍ठुँ तर मै आपन कमजोरी बाहेक और बातम गर्व नैकर्नेहुइटुँ
यदि मै गर्व कर्ना इच्‍छा करम कलसे फे मै मूर्ख नैहुइनेहुइटुँ काकरकि मै सत्‍य बात बोल्‍ठुँ। तर मनै म्‍वार जीवनम द्‍याखल ओ महीसे सुनलसे बहुत जिन समझदेहीँ कना मै चहठुँ
म्‍वारम प्रकट कैगिल् अचम्‍मक दर्शनक कारणले मै घमण्‍डले नैफुलूँ कैक महीह सताइक लाग ओ घमण्‍डसे र्‍वाकक् लाग म्‍वार शरीरम एकठो काँट अर्थात् शैतानक दूत देगैल्
यी काँट म्‍वारमसे हटादी कैक मै तीन फ्‍यारा प्रभुसे बिन्‍ती कर्नु
तर उहाँ महीह कल “म्‍वार अनुग्रह ट्‌वार लाग प्रशस्‍त बा काकरकि टैँ कमजोर रहल समयम म्‍वार शक्ति पूरा काम कर्ठा।” उहओर्से ख्रीष्‍टक शक्ति म्‍वारम पलिरह कैक मै कमजोरीम झन् धेर खुशी होक गर्व कर्ठुं
उहओर्से ख्रीष्‍टक लाग कमजोरीम बदनामीम दुःखकष्‍टम सतावटम आपत्‌विपत्‌म मै सन्‍तुष्‍ट रठुँ। काकरकि जब मै कमजोर रठुँ तब मै शक्तिशाली हुइठुँ
टुह्रहे महीह असिक मूर्खअस घमण्‍ड कर लगैलो। खासकैक कना हो कलसे मै टुँहनसे प्रशंसा पाइपर्ना रह। काकरकि मै अपन्‍हे कुछ नैरलसे फे अपन्‍हेह वरिष्‍ठ प्रेरित सम्‍झुइयनसे मै का कम बाटुँ
पूरा धीरजसे शक्तिशाली ओ अचम्‍मक काम कैक मै टुन्‍हक बीचम ख्रीष्‍टक प्रेरित हुइलक प्रमाण देरख्‍नु
और सब मण्‍डलीक तुलनम कौन बातम मै टुँहन नैमजा व्‍यवहार कर्नु अत्र केल हो कि मै खर्च बिह्‍वार नैलगैनु यी म्‍वार गल्‍ती हो यी बातमभर महीह माफ करो
आब मै तीसर फ्‍यारा टुन्‍हकठे आइटुँ। मै टुन्‍हक लाग बोझ नैबन्‍ने हुइटुँ। मै टुन्‍हक चिजबिज नाहीँ तर टुँहन चहठुँ काकरकि डाईबाबन्‍हक लाग छाईछावन नाहीँ तर छाईछावन्‍हक लाग डाइबाबाहुँक्र सम्‍पत्ति साँच्‍क ढैदेहपर्ठा
मै टुँहन आपनठे रहल सब चिज खुशीसे देनेबाटुँ ओ आपन जीवनसमेत देनेबाटुँ। मै टुँहन धेर प्रेम करम त का टुह्र महीह डान्‍चे केल प्रेम कर्बो
हमार खर्च टुँहन बिह्‍वार नैपरल यी बात टुँहन जो थाहाँ बा। हुइना त महीह कौनोकौनो मनै चलाकी करल कहीँ
का मै मनैन पठाक टुँहनसे कुछु फाइदा उठैनु
मै तीतसह जाइक लाग बिन्‍ती कर्नु ओ हुँकाहारसँग और भैयह फे पठैनहुँ। का तीतस टुँहनसे कुछु फाइदा उठैलह का हम्र दुनु जन्‍हक एक्‍क भावना नैरह ओ का हम्र एक्‍क हिसाबले नैचल्‍ली
हम्र अत्राबेरसम आपन बचाउक सफाइ देहटी कैक टुह्र स्‍वाँचठुइबो। प्रियहुँक्र हम्र परमेश्‍वरक सामनेम ख्रीष्‍टम रह्‍क ब्‍वालटी। हमार करल सब काम टुँहन बलगर बनाइक लाग हो
मै टुन्‍हकठे अइलसे ओ स्‍वाँचलअस टुँहन नैभेटैम ओ टुह्र फे स्‍वाँचलअस महीह नैभेटैबो कना महीह डर लागल बा। सायद मै टुन्‍हक बीचम झग्रा डाहा रिस स्‍वार्थ निन्‍दा चिब्‍लीचिब्‍लक बात घमण्‍ड ओ गोलमाल भेटैठुँ कि कना महीह डर लागल बा
महीह यी फे डर बा कि मै फेदोस्र आइबेर परमेश्‍वर महीह टुन्‍हक आघ नीच बनाइसेक्‍ठ। ओ महीह शोक करपरी काकरकि टुह्र धेर जन पुरान पाप कर नैछोर्लहुइटो। टुह्र आपन करल अशुद्ध काम व्‍यभिचार ओ छाडा काममसे आपन पापी मन परिवर्तन नैकर्लहुइटो
मै तीसर फ्‍यारा टुन्‍हकठे आइटुँ। “कौनो दोष दुइ या तीन जन साक्षीन्‍हक बकल बातले साबित कराइपर्ठा” कैक धर्मशास्‍त्रम कैगिल् बा। व्‍य  
मै द्वासर फ्‍यारा टुन्‍हकठे आइलम टुँहन चेताउनी देहलअस आब टुँहनसे दूर रहल समयम फे मै टुँहन उह बातक चेताउनी देहटुँ। मै फेदोस्र अइम कलसे आघ पाप करुइयन ओ और कौनोजहन फे मै बाँकी नैछोर्नेहुइटुँ
उ ब्‍याला ख्रीष्‍ट मै मार्फत बोल्‍ठ कि नैबोल्‍ट कना टुन्‍हक ख्‍वाजल प्रमाण अवस्‍य भेट्‍नेबाटो। टुँहनसे व्‍यवहार करबेर उहाँ कमजोर नैहुइट तर उहाँ टुन्‍हक बीचम शक्तिशाली बाट
यी बात सत्‍य हो कि उहाँ कमजोर अवस्‍थम क्रूसम टङ्‌ग्‍वापैल तर परमेश्‍वरक शक्तिम उहाँ आब जीवित बाट। हम्र फे उहाँकअस कमजोर होरली तर टुँहनसे व्‍यवहार करबेर हम्र परमेश्‍वर शक्तिद्वारा ख्रीष्‍टकसँग जिनेबाटी
टुन्‍हक विश्‍वास सक्‍कली हो कि नाहीँ कना बात आपन जीवनह अपन्‍हे जाँचक हेरो ना। जाँचम सफल हुइबो कलसे येशू ख्रीष्‍ट टुन्‍हकम बाट कना बात टुँहन थाहाँ हुइनेबा
महीह आशा बा कि हम्र काम नैलग्‍ना नैहुइलहुइटी कना बात टुह्र थाहाँ पउइयाबाटो
टुह्र खराब काम कर छोर्बो कैक हम्र टुन्‍हक लाग परमेश्‍वरसे प्रार्थना कैदेठी। हम्र अपन्‍हेह सफल देखाइक लाग असिन प्रार्थना नैकर्टी तर हम्र काम नैलग्‍नाअस देखपर्लसे फे टुह्र ठीक काम कर सेको कैक प्रार्थना कर्ठी
काकरकि हम्र सत्‍य बातक विरोधम कुछु कर नैसेक्‍टी तर सत्‍य बातक केल समर्थन करसेक्‍ठी
हम्र कमजोर रलसे फे टुह्र बलगर बाटो कैक हम्र खुशी बाटी। टुह्र परिपक्‍व हुइबो कैक हम्र प्रार्थना कर्ठी
मै टुँहनसे दूर रहलब्‍याला यी लिखटुँ ताकि मै टुन्‍हकठे आइलम प्रभुक देहल अधिकारह कडा हिसाबले प्रयोग कर नैपरी। यी अधिकार टुँहन बिगारक लाग नाहीँ तर सुधारक लाग महीह देगैल् बा
अन्‍तम भैयौ मै बिदा पाऊँ। दिलोज्‍यानले परिपक्‍व हुइना कोसिस करो। म्‍वार बिन्‍ती सुनो एकऔरजन्‍हक बात सुनो शान्‍तिम रहो। शान्‍ति ओ प्रेम देना परमेश्‍वर टुन्‍हकसँग रह्‍हीँ
एकऔरजहन पवित्र प्रेमले अभिवादन करो
परमेश्‍वरक मनै सबजन टुँहन अभिवादन पठारख्‍ल
प्रभु येशू ख्रीष्‍टक अनुग्रह परमेश्‍वरक प्रेम ओ पवित्र आत्‍मक सङ्‌गति टुह्र सबजन्‍हकसँग रह
मै पावल प्रेरित हुइक लाग कौनो मनैन्‍हक समूहसे वा कौनो अधिकारीसे नाहीँ तर येशू ख्रीष्‍टसे ओ उहाँह मुवलमसे जियैना परमेश्‍वर बाबसे रोजगैल् हुइटुँ
मै ओ म्‍वारसँग रना सब भैयहुँकन्‍हक तर्फसे गलातीयक मण्‍डलीह यी चिठी लिखटुँ
परमेश्‍वर बाबा ओ हमार प्रभु येशू ख्रीष्‍ट टुँहन अनुग्रह ओ शान्‍ति देहीँ
उहाँ जो यी दुष्‍ट युगमसे हमन बचाइक लाग हमार परमेश्‍वर ओ बाबक आज्ञा मान्‍क हमार पापक सटाहा बलि हुइल
परमेश्‍वरह सड्‌डभर महिमा ह्‍वाए। आमेन
मै त टुँहन देख्‍क छक्‍क परलबाटुँ कि ख्रीष्‍टक अनुग्रहक कारण टुँहन रोजुइया परमेश्‍वरह अत्रा हाली छोर्क टुह्र और खुशीक खबरओर लागटो
वास्‍तवम खुशीक खबर और नैहो तर कुईकुई मनै असिन बाट हुँक्र टुँहन दिक्‍क लगाइट ओ ख्रीष्‍टक खुशीक खबरह बाङ बनाइ ख्‍वाजट
हम्र खुशीक खबर प्रचार कर्ली तर याकर उल्‍टा कुई प्रचार कर्ठा कलसे चाहा हम्रहे हुई चाहा स्‍वर्गदूत ह्‍वाए हुँकन्‍हकम सराप परहीन
मै यी बात आघ फे कनहुँ ओ आब फे कहटुँ टुन्‍हक मानल खुशीक खबरक उल्‍टा सिखुइयकम सराप परहिँस
असिक कैक का मै मनैन खुशी पारक लाग बाटुँ ओसिन नैहो मै त परमेश्‍वरह खुशी पार चहठुँ। का मै मनैन्‍हक प्रिय हुइ ख्‍वाजटुँ यदि ओसिन हो कलसे मै ख्रीष्‍टक सेवक नैहुइटुँ
भैयौ मै टुँहन का बात बुझल चाहटुँ कलसे म्‍वार प्रचार करल खुशीक खबर केक्रो सिर्जाइल बात नैहो
मै यी खबर कौनो मनैयसे पाइल नैहुइटुँ ओ कौनो मनैया महीह यी बात नैसिखाइल। तर यी बात येशू ख्रीष्‍ट महीह प्रकट कर्लह
यहूदी धर्मक भक्त रहलब्‍याला म्‍वार जीवन कसिन रह कना बारेम त टुह्र सुनरख्‍लो मै कसिक परमेश्‍वरक मण्‍डलीह सँतैनासम सँतैनु ओ ओहीह नाश कर खोज्‍नु। प्रे   
मै उ ब्‍याला यहूदी धर्म मन्‍ना मनैमध्‍ये सबसे कट्‌टर रनहुँ। मै आपन पुर्खन्‍हक रीतिथिति मरिमेट्‌क मानु। प्रे 
तर परमेश्‍वर आपन अनुग्रहद्वारा मै जन्‍मनासे आघहेँ महीह अलग कर्ल ओ आपन काम करक लाग रोज्‍ल
मै मार्फत और जातिन्‍हकम खुशीक खबर प्रचार हुइस्‍याक कैक उहाँ जो आपन छावह म्‍वारठे प्रकट कर्ल। उ ब्‍याला मै कौनो मनैयसे कुछु सल्‍लाह नैलेनु। प्रे   
महीसे आघक प्रेरितहुँकनसे सल्‍लाह लेहक लाग मै यरूशलेम फे नैगैनु। तर मै तुरुन्‍त अरब देशम गैनु ओ पाछ घुम्‍क दमस्‍कसम अइनु
तीन वर्ष पाछ मै पत्रुसह भेटाइक लाग यरूशलेम गैनु ओ हुँकाहारठे उहाँ पन्‍ध्र दिन रनु। प्रे 
और प्रेरितमध्‍येम मै प्रभुक भैया याकूबह केल भेँट्‍नु
म्‍वार लिखल बात सत्‍य हो ओ मै परमेश्‍वरक नजरम झूट नैबोल्‍टुँ
तबदोस्र मै सिरिया ओ किलिकिया क्षेत्रम गैनु
उ ब्‍यालासम यहूदियम रहल ख्रीष्‍टक विश्‍वासीहुँक्र महीह देख्‍ल नैरलह
हुँक्र का बात सुनरख्‍लह कलसे “आघ हमन सँतैना मनैया जौन विश्‍वास नाश कर ख्‍वाजटह आब उ मनैया उह विश्‍वासक प्रचार करटा।”
असिक हुँक्र मै परिवर्तन हुइलकम परमेश्‍वरक महिमा कर्ल
चौध वर्ष पाछ तीतसह लेक बारनाबासक सँग मै फेदोस्र यरूशलेमम गैनु। प्रे  
परमेश्‍वर जाइ कलकओर्से मै उहाँ गैनु। मै मण्‍डलीक ठूलाबडाहुँकन एकान्‍तम भेँट्‍नु ओ और जातिक मनैन सुनाइल खुशीक खबर हुँकन सुनैनु। म्‍वार करल कामम उहाँहुँक्र समर्थन जनादेहीँ ओ म्‍वार आब कर्टिरहल काम खर्बास जिन जाए कना म्‍वार आशा रह
म्‍वारसँग रहल तीतस गैरयहूदी  अर्थात् ग्रीक रलसे फे उ गन्यमान्य मनै तीतसह यहूदीन्‍हक खतना कर्ना विधि पालन करक लाग कर नैलगैल
उह फे कत्रा झूट विश्‍वासीहुँक्र हमार विश्‍वासीन्‍हक बगालिम आक हम्र ख्रीष्‍टसे पाइल छुट्‌कारक चिमालग्‍टि हमन व्‍यवस्‍थक कमारा बनाइ खोज्‍ल
तर टुन्‍हक पाइल खुशीक खबरक सत्‍य सन्‍देश परिवर्तन नैह्‍वाए कैक हम्र हुँकनसे एक घरिक लाग फे नैझुक्‍ली
तर हुँक्र मण्‍डलीक जत्रा भलाद्‍मी अगुवा रलसे फे महीह कुछु फरक नैपरट्‍। परमेश्‍वर कौनो मनैन पक्षपात नैकर्ट। उ भलाद्‍मीहुँक्र महीह कुछ लौव सल्‍लाह नैदेल। व्‍य 
बेनसे परमेश्‍वर पत्रुसह खतना करुइयन्‍हकठे पठाइलअस महीह फे परमेश्‍वर खतना नैकरुइयन्‍हकठे खुशीक खबर प्रचार करक लाग पठाइल बात हुँक्र थाहाँ पैल
पत्रुसह इस्राएलीहुँकन खुशीक खबर प्रचार कर्ना प्रेरित बनुइया परमेश्‍वर जो महीह फे और जातिन्‍हक बीचम काम कर्ना प्रेरित बनैलह
यी म्‍वार लाग परमेश्‍वरक भारी अनुग्रह हो। यी बातह याकूब पत्रुस ओ यूहन्‍नाजसिन मण्‍डलीक खुँटाहुँक्र फे मानरख्‍ल। उहओर्से हुँक्र बारनाबास ओ महीसे हाँठ मिलाक हम्र फे हुँकन्‍हकअस सेवा कर्ठी कना बातम सहमति जनैल। हम्र और जातिन्‍हक बीचम काम करुइयन हुइली ओ हुँक्रजुन इस्राएलीन्‍हक बीचम काम करुइयन हुइल
एकठो बात हुँक्र सबजन कल गरीबहुँकन हम्र सम्‍झपर्ठा। उह काम कर्ना मै फे उत्‍सुक रनहुँ
पत्रुस एन्‍टिओखियम आइल ब्‍याला मै खुल्‍लमखुल्‍ला हुँकहार दोष देखादेनु। काकरकि ऊ दोषी रलह
याकूबक पठाइल मनै अइनासे आघ पत्रुस और जातिक विश्‍वासीनसे बैठ्‍क सँगसँग खाना खाइँट्‍। जब हुँक्र अइल तब ऊ और जातिक विश्‍वासीनसे छुट्‍याक बैठ्‍ल काकरकि और जातिक मनै फे खतना करपर्ठा कना मनैनसे ऊ डराइँट्‍
और बाँकी यहूदीहुँक्र फे ओस्‍तहेँ कपटी काम कर्ल। यिहाँसम कि हुँकन्‍हक कपटी व्‍यवहारले करबेर बारनाबास फे भटक्‍गैल
तर जब मै खुशीक खबरक सत्‍य अनुसार हुँकन नैचलट्‍ देख्‍नु तब सबजन्‍हक सामनेम मै केफासह कनु “अप्‍न यहूदी मनै होक फे और जातिक मनैन्‍हकअस चल्‍ठी कलसे और जातिक मनैन यहूदीअस चलक लाग कसिक कर लगाइसेक्‍ठी”
हम्र जन्‍मटीहिक यहूदी रलकओर्से धर्मी बाटी ओ परमेश्‍वरक व्‍यवस्‍था पालन नैकर्ना और जातिक मनैअस पापी नैहुइटी कैक विचार कर्ठी
तब फे हम्र जन्‍ठी यहूदी व्‍यवस्‍थक धर्मकर्म कैक मनै धर्मी नैठहर्ट बेनसे येशू ख्रीष्‍टम विश्‍वास कैक धर्मी ठहर्ठ। उहोओर्से हम्र फे ख्रीष्‍ट येशूम विश्‍वास कैरख्‍ली ताकि हम्र व्‍यवस्‍थक धर्मकर्मले नाही तर ख्रीष्‍टम विश्‍वासद्वारा धर्मी ठह्रसेकी काकरकि व्‍यवस्‍थक धर्मकर्मसे कौनो मनै फे धर्मी नैठह्राजैट। भज  रोम 
हम्र ख्रीष्‍टम विश्‍वासद्वारा धर्मी ठहर्ना कोसिस कर्ठी। यहूदीहुँक्रजुन हमन व्‍यवस्‍था पालन नैकर्ट कैक पापी मन्‍ठ। ओसिन हो कलसे का ख्रीष्‍ट पाप कामह उत्‍साह देल तो अहँ नैहो
तर यदि मै पैल्‍हहेँ इन्‍कार कैगैल् व्‍यवस्‍था फेदोस्र पालन कर्ठुं कलसे मै अपन्‍हे अपन्‍हेह अपराधी हुइटुँ कैक साबित कर्ठुं
उहओर्से जहाँसम व्‍यवस्‍थक बात बा मै परमेश्‍वरक लाग जिय सेकूँ कैक व्‍यवस्‍थक लाग मुवल बाटुँ
मै ख्रीष्‍टकसँग क्रूसम टङ्‌गागैल् बाटुँ आब म्‍वारम जिना मै नैहुइटुँ तर ख्रीष्‍ट म्‍वारम रह्‍क जिठ। जौन जीवन मै आब जिठुँ उ परमेश्‍वरक छावकम विश्‍वास कैक जिठुँ जे महीह प्रेम कर्ल ओ म्‍वार लाग आपन जीवन देल
मै परमेश्‍वरक अनुग्रहह इन्‍कार कर नैसेक्‍टुँ। यदि मनै व्‍यवस्‍थले धर्मी ठहर्ना रट कलसे येशू ख्रीष्‍ट बलिदान हुइना बेकार रह
टुह्र गलातीहुँक्र कसिन अबुझअस बाटो। येशू ख्रीष्‍ट क्रूसम टङ्‌गावापाइल बात टुन्‍हक आँखिक आघ स्‍पष्‍ट रूपले वयान कैगिल् रह। टुँहन के मोहनी लगाइल
मै एकठो बात टुँहन पुछ चाहटुँ टुह्र पवित्र आत्‍मा कसिक पैलो का व्‍यवस्‍थम लिखल बात मान्‍क पैलो कि खुशीक खबरम विश्‍वास कैक पैलो
का टुह्र अत्रा अबुझ बाटो टुह्र परमेश्‍वरक आत्‍मम सुरु होक आब काजे आपन बलले सिद्ध हुई चाहटो
का अत्रा दुःख टुह्र बेकारम भोग्‍लो त नाहीँ ओसिन नैहो
परमेश्‍वर पवित्र आत्‍मा देक टुन्‍हक माझम अचम्‍मक काम कर्ल। यी काम टुह्र खुशीक खबरम विश्‍वास कैक हुइलहा कि व्‍यवस्‍था मान्‍क हुइलहा
अब्राहामह हेरो ना “ऊ परमेश्‍वरम विश्‍वास कर्ल ओ परमेश्‍वर हुँकहीन धर्मी ठह्रैल।” उत  रोम 
उहओर्से विश्‍वास करुइयन अब्राहामक सन्‍तान हुइट कना बात टुह्र जानल रहपर्ठा। रोम 
और जातिक मनै फे विश्‍वासद्वारा परमेश्‍वरक सामुन्‍नेम धर्मी ठह्राजैठ कना बात धर्मशास्‍त्रम लिखल रह। अब्राहामह खुशीक खबर आघहेँ सुनागैल् “टैँ मार्फत पृथ्‍वीमक सब जातिक मनै परमेश्‍वरक आशिष पैहीँ।” उत 
उहओर्से विश्‍वास कर्ना मनै अब्राहामकसँग आशिष पारख्‍ल
धर्मशास्‍त्रम असिक लिखल बा “व्‍यवस्‍थम लिखल सब बात पूरा हिसाबले नैमन्‍ना मनैन्‍हकम सराप पर्ठा।” उहओर्से परमेश्‍वरक नजरम धर्मी ठह्रक लाग व्‍यवस्‍था मनुइयन सरापम बाट। व्‍य 
व्‍यवस्‍था मान्‍क परमेश्‍वरक नजरम कुई फे धर्मी नैठह्रट्‍ काकरकि धर्मशास्‍त्रम असिक लिखल बा “विश्‍वासद्वारा धर्मी ठह्रागैल् मनै जो जीवन पैठ।” हब 
व्‍यवस्‍था त विश्‍वासक बात नैहो। तर धर्मशास्‍त्रम लिखल बा “व्‍यवस्‍था पालन करुइया उह हिसाबले जिउइयाबा।” लेवी 
धर्मशास्‍त्रम लिखल बा “कट्‍ठोम टङ्‌गावा पैना मनैयकम सराप परल रठस।” उहओर्से ख्रीष्‍ट त हमार लाग सराप बन्‍क व्‍यवस्‍थक सरापमसे हमन म्‍वाल तिर्क छुट्‌कारा देरख्‍ल। व्‍य 
उहओर्से अब्राहामह देगैल् आशिष ख्रीष्‍ट येशूद्वारा और जातिक मनै पैठ ओ परमेश्‍वरक प्रतिज्ञा करल पवित्र आत्‍मा हम्र विश्‍वासद्वारा पाइसेक्‍ठी
भैयौ दिनदिनक जीवनमसे एकठो उदाहरण हेरी दुई जन मनै कौनो बाचम सहीछाप कर्ल कलसे उहिँम कुछु फे थपघट कर नैसेक्‍जाइट्‍
यिहाँ फे परमेश्‍वर अब्राहामह एकठो केल सन्‍तानक प्रतिज्ञा कर्ल। धेर सन्‍तानक बात नैहो एकठो केल सन्‍तान कना बात बुझ्‍जैठा। एकठो सन्‍तान केल कलक ख्रीष्‍ट हुइट। उत 
म्‍वार कहख्‍वाजल बात का हो कलसे परमेश्‍वर आपन प्रतिज्ञा करल बाचम सहीछाप कैसेक्‍ल। तर चार सय तीस वर्ष पाछ अइलक व्‍यवस्‍था परमेश्‍वरक करल सहीछापह मेटाक उहाँक प्रतिज्ञा खारेज कर नैस्‍याकट्‍। प्रस 
परमेश्‍वर देहम कहल हक व्‍यवस्‍था पालन कैक पाजैना हो कलसे उ त प्रतिज्ञा नैहुइल्। तर यी त परमेश्‍वर प्रतिज्ञा कैक अब्राहामह देरख्‍ल। रोम 
आब ओसिन हो कलसे व्‍यवस्‍था काजे देगैल् त पाप चिन्‍हाइक लाग देगैल् ओ प्रतिज्ञा करल अब्राहामक सन्‍तान नैआइट्‍सम याकर आवश्‍यक परल। परमेश्‍वर कुछ स्‍वर्गदूत मार्फत व्‍यवस्‍था मोशह देल ऊ परमेश्‍वर ओ मनैन्‍हक बीचम मध्‍यस्‍थकर्ता रलह
तर परमेश्‍वर अब्राहामह प्रतिज्ञा करबेर अपन्‍हे प्रतिज्ञा कर्ल। उ ब्‍याला कौनो मध्‍यस्‍थकर्तक आवश्‍यक नैपरल
ओसिन हो कलसे का व्‍यवस्‍था परमेश्‍वरक प्रतिज्ञक विरोधी हो अहँ ओसिन नैहो। यदि व्‍यवस्‍था मनैन जीवन देह स्‍याकट्‍ कलसे व्‍यवस्‍था जो मनैन परमेश्‍वरक सामुन्‍नेम धर्मी ठह्रैनेरह
येशू ख्रीष्‍टम विश्‍वास करल मनै प्रतिज्ञा करल आशिष विश्‍वास करुइयन जो पैहीँ कैक सारा संसार पापक कैदम परल बात धर्मशास्‍त्र देखैठा
ख्रीष्‍टम विश्‍वास कर्ना बात प्रकट नैहुइट्‍सम हम्र व्‍यवस्‍थक अधीनम रलही ओ व्‍यवस्‍था जो हमार हेरविचार कर्टीरह
विश्‍वासद्वारा हम्र धर्मी ठह्राजाइसेकी कैक ख्रीष्‍ट अइनासे आघ व्‍यवस्‍था हमन ख्रीष्‍टसम लैजाइक लाग हमार अभिभावकअस हुइल्
तर आब विश्‍वास आसेक्‍लकओर्से हमन उ अभिभावकक् आवश्‍यक नैहो
आब विश्‍वासद्वारा ख्रीष्‍ट येशूम टुह्र सबजन परमेश्‍वरक सन्‍तान होरलो
ख्रीष्‍टम भरोसा कैक बप्‍तिस्‍मा लेहल मनैया त लौव लुगा पहिरलअस ख्रीष्‍टक गुण जो पहिरराखल
उहओर्से ख्रीष्‍ट येशूम रहल यहूदी और जाति कमारा फुक्‍का पुरुष ओ महिलन्‍हक बीचम कुछु भिन्‍नता नैहो टुह्र सब एक्‍क हुइटो
टुह्र ख्रीष्‍टक हुइटो कलसे अब्राहामक सन्‍तान हुइटो। परमेश्‍वरक प्रतिज्ञा करल धनक हकवाला फे हुइटो। रोम 
दिनदिनक जीवनमसे और एकठो उदाहरण हेरी हकवाला फे नाबालक रहट्‍सम बाबक धनक मालिक रलसे फे कमारा बराबर केल रठा
ऊ आपन डाईबाबक स्‍वाँचलअस वाकर उमेर नैपुगट्‍सम आनक अधीनम रठा
ख्रीष्‍ट अइनासे आघ हम्र फे नाबालकअस रलही संसारक आत्‍मिक शक्तिक अधीनम रलही
तर समय पूरा हुइल् त परमेश्‍वर आपन छावह पठैल। उहाँ जन्‍नीमनैयक कोखिमसे जन्‍मल ओ यहूदी व्‍यवस्‍थक अधीनम जन्‍मल
हम्र छावक हक पाइसेकी कैक व्‍यवस्‍थक अधीनम रहल मनैन म्‍वाल तिर्क छुट्‌कारा देहक लाग उहाँ पठागैल
हम्र परमेश्‍वरक सन्‍तान हुइटी कना बात देखाइक लाग उहाँ आपन छावक आत्‍मा हमार हृदयम ढैदेरख्‍ल। उह आत्‍मा हमार हृदयमसे “हे अब्‍बा  अब्‍बा आरमाइक भाषम आपन बाबह सम्‍बोधन करबेर प्रयोग कैजिना शब्‍द हो।  बाबा” कैक पुकारा कर्ठ
उहओर्से आब टुह्र कमारा नैहुइटो तर परमेश्‍वरक सन्‍तान हुइटो। सन्‍तान हुइटो कलसे परमेश्‍वरक टुह्र हकवाला फे हुइटो। रोम 
टुह्र परमेश्‍वरह चिन्‍हासे पैल्‍ह टुह्र धेर देवीदिउँतन्‍हक पूजा करो हुँक्र परमेश्‍वर नैहुइट। टुह्र हुँकन्‍हक कमारा रलहो
तर आब त टुह्र परमेश्‍वरह चिनरख्‍लो अथवा असिक कही परमेश्‍वर टुँहन स्‍वीकार कैरख्‍ल। आम्‍ही फे कसिक उ पुरान कमजोर बिना कामक बातम घुम्‍क जाइ चहठो टुह्र काजे फेदोस्र हुँकन्‍हक कमारा हुइ चहठो
टुह्र विशेष दिन मैन्‍हा ऋतु ओ सालह पवित्र मन्‍ना रीतिथिति पो मन्‍ठो
महीह चिन्‍ता लागल बा। का मै टुन्‍हक लाग बिना कामक दुःख कर्नु तो
भैयौ टुह्र फे म्‍वारअस होदेओ कैक मै बिन्‍ती करटुँ काकरकि मै फे टुन्‍हकअस होदेरख्‍नु।  याकर अर्थ पावल यहूदी धर्मक रीतिथिति छोर्क हुँकन्‍हकअस हुइल। आब पावल हुँकन ओसिन रीतिथिति छोर्क आपनअस हुइक लाग कहट
टुह्र म्‍वार कुछु बिगार नैकर्लहुइटो
टुँहन थाहँ बा सबसे पैल्‍ह टुँहन खुशीक खबर सुनाइबेर मै शरीरम कमजोर रनहुँ
मै शरीरम कमजोर रहलब्‍याला टुँहन अप्‍ठ्‌यारो लागल रलसे फे टुह्र महीह छिःछिः ओ दूरदूर नैकर्लो। बेनसे उल्‍ट टुह्र त परमेश्‍वरक दूतह ओ ख्रीष्‍टह करअस महीह स्‍वागत कर्लो
उ ब्‍याला टुह्र कत्रा खुशी रलहो सम्‍भव रलसे त टुह्र आपन आँख झिँक्‍क महीह देह पर्लसे फे तयार रलहो। मै यी बातक साक्षी बाटुँ। तर आब का हुइल्
आब मै सत्‍य बात बोल्‍क का मै टुन्‍हक शत्रु होरनु
उ झूटा शिक्षकहुँक्र टुँहन आपनओर तानक लाग टुँहनसे खूब घनिष्‍ठ सम्‍बन्‍ध ज्‍वार चहठ तर मजा विचारले त नैहो। हुँक्र महीसे टुँहन फूट कराक आपनओर तान चहठ
मै टुन्‍हकसँग रहलम केल नाहीँ नैरहलम फे सड्‌डभर असल बातम सम्‍बन्‍ध बह्रैना त एकदम मजा हो
म्‍वार लर्काओँ टुन्‍हकम ख्रीष्‍टक स्‍वभाव नैबनटसम व्‍याथा लागल जन्‍नीमनैयाअस महीह दुःख लग्‍टिरठा
आबहेँ मै उहाँ रटुँ त मै असिक कह नैपर्नेरह। तर दूरसे मै का कर्ना मै त अन्योलम परलबाटुँ
व्‍यवस्‍थक अधीनम रह चहना मनैन मै पुछटुँ। का टुह्र व्‍यवस्‍थम लिखल बात नैबुझ्‍टो
यिहाँ हेरो अब्राहामक दुइ भाइ छावन रलह एकठो कमारी गोसिन्या हागारकओर्से औरजुन स्‍वतन्‍त्र गोसिन्या सारकओर्से। उत  
कमारीकओर्से जन्‍मल् छावा शरीरक इच्‍छा अनुसार जन्‍मल् रह तर स्‍वतन्‍त्र गोसिन्यकओर्से जन्‍मल् छावाजुन परमेश्‍वरक प्रतिज्ञा कैगिल् छावा रह
यी बातमसे हम्र का बुझसेक्‍ठी कलसे उ दुइठो जन्‍नीमनै परमेश्‍वरक दुइठो बाचह बुझैठा। सीनै पर्वत्‍वम व्‍यवस्‍थक पुरान बाचा कलक कमारी हागार हो। याकर सन्‍तान कमाराहुँक्र हुइट
अरब देशक सीनै पर्वत्‍वा त कमारी हागारअस हो। व्‍यवस्‍था मन्‍ना पृथ्‍वीक यरूशलेम ओ वाकर पाछ लग्‍ना सबजन कमारीक सन्‍तानअस हुइट
तर स्‍वर्गक यरूशलेम त स्‍वतन्‍त्र बा ओ हम्र स्‍वतन्‍त्र यरूशलेम डाईक सन्‍तान हुइटी
धर्मशास्‍त्रम फे यिह बात लिखल बा
“लर्का नैपैना जन्‍नीमनैया खुशीले रमाओ
व्‍याथा थाहाँ नैपैना जन्‍नीमनैया आनन्‍द मनाओ
काकरकि गोस्‍या रहल जन्‍नीमनैयसे त
बाँझ रहल जन्‍नीमनैयक  यी पदम रहल बात यशैया अगमवक्तक कहल बात हो। ऊ यरूशलेम कैदम पर्नासे आघ ओ पाछक बात कल। यरूशलेम त लर्का जन्‍मैना जन्‍नीमनैया हागारअस नाहीँ तर लर्का नैजन्‍मैना जन्‍नीमनैया साराअस रह। पाछ जाक सारा एकठो छावा जन्‍मैली उह छावाद्वारा संसारक सबजन आशिष पैल। गलातियक मण्‍डली उ आशिषम सहभागी हुइल् काकरकि ख्रीष्‍टियनहुँक्र सबजन अब्राहामक ओ सारक सन्‍तान हुइट गलाती । सन्‍तान धेर बाट।” यशै 
भैयौ हम्र त परमेश्‍वरक प्रतिज्ञा करल सन्‍तान इसहाकक्‌अस हुइटी
उ ब्‍याला शरीरक इच्‍छा अनुसार जन्‍मल् छावा पवित्र आत्‍मा अनुसार जन्‍मल् छावह सँताए ओ आम्‍ही फे अस्‍तह बा। उत 
तर धर्मशास्‍त्रम लिखल बात हेरी “कमारी ओ वाकर छावह निकारदेओ काकरकि कमारीक छावा स्‍वतन्‍त्र जन्‍नीमनैयमसे जन्‍मल् छावसे कौनो हक नैपैनेहो।” उत 
उहओर्से भैयौ हम्र कमारीक सन्‍तान नैहुइटी तर स्‍वतन्‍त्र डाईक सन्‍तान हुइटी
ख्रीष्‍ट हमन स्‍वतन्‍त्र बनैलह। उहओर्से टुह्र आब स्‍वतन्‍त्र बाटो ओ आपन स्‍वतन्‍त्रता जोगैलरहो। फेदोस्र व्‍यवस्‍थक कमारा ह्‍वाए जिन घुमो
सुनो मै पावल अपन्‍हे टुँहन कहटुँ टुह्र खतना कर्ना रीति मन्‍ठो कलसे टुन्‍हक लाग त ख्रीष्‍टक कुछु काम नैहुइल्
खतना करपर्ठा कैक कहुइयन मै कहटुँ हुँकन सम्‍पूर्ण व्‍यवस्‍था मान कर लग्‍ठन
व्‍यवस्‍था मान्‍क परमेश्‍वरक सामुन्‍नेम धर्मी ठह्र खोजुइयन ख्रीष्‍टसे अलग होरलो। परमेश्‍वरक अनुग्रहसे दूर होरलो
हम्र ख्रीष्‍टम विश्‍वास कर्लक कारण पवित्र आत्‍मा हमन परमेश्‍वरक सामुन्‍नेम धर्मी ठह्रना आशक बट्‌या ह्‍यार लगैठ
खतना कर्लसे फे नैकर्लसे फे ख्रीष्‍ट येशूम कुछु फरक नैपरट। तर चहना बात त प्रेमद्वारा काम कर्ना विश्‍वास हो
हुइना त टुह्र ठीक हिसाबले दौरटलहो। सत्‍य बात पालन करबेर टुँहन के र्‍वाकल
यी काम त टुँहन बलुइया परमेश्‍वर नैकर्ल
जसहेँक डान्‍चे खमिरले सानल सारा पीठह फुल्‍ना बनैठा ओसहेँक खमिरअसक झूटा शिक्षाले टुन्‍हक विश्‍वासक असल बातह खराब बनाई।  कोर 
हम्र सबजन प्रभुम रलकओर्से टुन्‍हक मनम और विचार नैअइनेहो कना म्‍वार पूरा विश्‍वास बा। टुँहन अल्मल्‍याक गलत डगरम लैजैना जे हुइलसे फे परमेश्‍वर ओहीह सजाय देहुइयाबाट
भैयौ यदि मै कत्राजन्‍हक कहलअस खतना करपर्ठा कैक प्रचार कर्ठुं कलसे काजे म्‍वारम यी सब सतावट अइठा यदि मै क्रूसक बलिदानद्वारा पैना मुक्तिक प्रचार नैकर्टुं कलसे कुई फे म्‍वार विरोध कर्ने नैरह
टुँहन अलमलम पर्ना मनै त खतना केल काजे कर्ना बेनसे पूरा अङ्‌ग कट्‍लसे होगैल् नि
भैयौ टुह्र त स्‍वतन्‍त्र हुइक लाग बलागैल् मनै हुइटो। तर यी स्‍वतन्‍त्रतह पाप स्‍वभावक लाग प्रयोग जिन करो। तर प्रेमम एकऔरजन्‍हक भलाइ करो
काकरकि सारा व्‍यवस्‍थक सार त एकठो आज्ञम बा “आपन छिमेकीन अपन्‍हेहअस प्रेम करो।” लेवी 
तर टुह्र त अप्‍नअप्‍न जङ्‌गली पशअस दाँत कट्‍ना ओ चिथोर्ना कर्ठो कलसे होस करो नकि त अप्‍नअप्‍न खतम होजैबो
उहओर्से मै कहटुँ पवित्र आत्‍मक अगुवाइ अनुसार चल्‍ना मनै आपन शारीरिक लालसा पूरा कर्नाओर नैलग्‍ट
काकरकि पाप स्‍वभावक इच्‍छा त पवित्र आत्‍मक विरोधम ओ पवित्र आत्‍मक इच्‍छाजुन पाप स्‍वभावक विरोधम रठा। यी दुनु एकऔरजन्‍हक शत्रु हुइट ओ टुह्र कर ख्‍वाजल बात हुइ नैपाइट। रोम 
तर यदि टुह्र पवित्र आत्‍मक अगुवाइ अनुसार चल्‍ठो कलसे टुह्र व्‍यवस्‍थक अधीनम नैहुइटो
पाप स्‍वभावक काम काका हो कलसे व्‍यभिचार कर्ना अशुद्ध विचार कर्ना छाडा हुइना
मूर्तिपूजा कर्ना मन्‍त्रतन्‍त्र कर्ना दुश्‍मनी कर्ना झैझग्रा कर्ना ईर्ष्‍या कर्ना रिस कर्ना आपन केल भलाइ चितैना फूट अन्‍ना गुटबन्‍दी कर्ना
डाहा कर्ना मत्‍वारऽ रना मोजमज्‍जा कर्ना ओ अस्‍तहअस्‍तह और काम कर्ना। असिन काम करुइयन परमेश्‍वरक राज्‍यक हकदार हुइ नैपैहीँ कैक मै पैल्‍ह फे चेताउनी देनहुँ ओ आब फे देहटुँ
तर पवित्र आत्‍मक फाराजुन प्रेम कर्ना आनन्‍दित हुइना शान्‍तिम रना धीरजी हुइना दया कर्ना भलाइ कर्ना भरपर्दो हुइना
नम्र हुइना अपन्‍हेह अधीन कर्ना हो। असिन बातक विरोधम कौनो व्‍यवस्‍था नैहो
तर ख्रीष्‍ट येशूक मनै आपन इच्‍छा ओ मायामोहह आपन पाप स्‍वभावक सँगसँग क्रूसम टङ्‌गाक मुवादेठ
पवित्र आत्‍मा हमारम रलकओर्से हम्र उहाँक अगुवाइ अनुसार जो चली
हम्र घमण्‍ड कर्ना रिस उठैना ओ डाहा कर्ना काम नैकरी
भैयौ यदि कौनो मनैया गल्‍ती करल भेटगैल् कलसे टुह्र आत्‍मम जिना मनै नम्र होक वाकर सुधार करपर्ठा। ओसिन कामम होसियार हुइपर्ठा नकि त टुह्र फे परीक्षम पर्बो
आपत्‌विपत् परल ब्‍याला एकऔरजहन सहायता करो असिक ख्रीष्‍टक आज्ञा पूरा करो। यूह 
यदि कुई अपन्‍हेह मै कुछ हुइटुँ कना सम्‍झठा कलसे ऊ अपन्‍हेह ध्‍वाखा देठा
सबजन आपनआपन चालचलनक मजासे जाँच करो। असल बा कलसे आपन करल कामम आनन्‍दित होओ ओ टुह्र अपन्‍हेह औरजहनसे तुलना कर्ना आवश्‍यक फे नैहो
काकरकि हरेक मनैया आपन कामक जवाफदेही अपन्‍हे हुइपर्ठा
वचनमसे शिक्षा पैना मनै आपन सब असल चिज वचन सिखैना मनैयसे बाँडचूड करपर्ठा
अपन्‍हेह ध्‍वाखा जिन देओ। परमेश्‍वरह कुई फे ठग नैस्‍याकट्‍। मनै ज्‍या बीया बुइठ उह बाली सहेर्ठ
यदि कुई पाप स्‍वभावक बीया बुइठा कलसे ऊ मृत्‍युक बाली सहेर्नेबा। तर आत्‍मक बीया बुइना मनै आत्‍ममसे अनन्‍त जीवनक बाली सहेर्नेबाट
भलाइ कर्ना कामम हम्र नैडट्‌करी काकरकि यदि यिहिँम लग्‍लरली कलसे ठीक समयम हम्र याकर फारा पैनेबाटी
उहओर्से मौका पाइलसम हम्र सबजन्‍हक भलाइ कर्टिजाई खासकैक ख्रीष्‍टम विश्‍वास करुइयन्‍हक भलाइ करपर्ठा
मै आपन हाँठले बराबरा अक्षरम टुँहन यी लिखटुँ
देखावटी बात चहना मनै टुँहन खतना करपर्ठा कैक कर लगैठ। यी बात हुँक्र क्रूसम देगैल् ख्रीष्‍टक बलिदानक कारण अइना सतावटमसे बाँचक लाग कठ
खतना करपर्ठा कहुइयन अपन्‍हे फे व्‍यवस्‍थक कहल अनुसार नैचल्‍ट। तर खतना कर्ना रीति पालन करटी कैक घमण्‍ड करक लाग केल हुँक्र टुँहन खतना कर लगैठ
तर मै त और बातम नाहीँ येशू ख्रीष्‍टक क्रूसक बातम केल घमण्‍ड कर्ठुं। उहाँ क्रूसम मुलक कारण मै संसारक चाहनक दास नैहुइटुँ ओ ओसिन चिजिक शक्ति म्‍वारम शासन कर नैपाइट्‍
खतना कर्लसे फे नैकर्लसे फे वाकर कुछु महत्‍व नैहो तर मुख्‍य बात त पवित्र आत्‍माद्वारा पैना लौव जीवन हो
यी बात पालन कर्ना सबजहन्‍कम ओ परमेश्‍वरक इस्राएली जातिन्‍हकम शान्‍ति ओ दया ह्‍वाए
प्रे  आबठेसे कुई फे महीह दुःख जिन देहीँ येशूक कमारा हुइलक चिन्‍हक रूपम मै आपन शरीरम च्‍वाट लागल दाग बोक्‍लबाटुँ।  येशू ख्रीष्‍टक बारेम प्रचार कर्लक कारण पावल धेर फ्‍यारा पिट्‌वापारख्‍लह ओ हुँकहार शरीरम पिट्‌वापैलक दाग रलहन
भैयौ हमार प्रभु येशू ख्रीष्‍टक अनुग्रह टुन्‍हक आत्‍मम रह। आमेन
परमेश्‍वरक इच्‍छा अनुसार ख्रीष्‍ट येशूक प्रेरित मै पावल यी चिठी लिखटुँ। मै यी चिठी एफिससम रना ओ ख्रीष्‍ट येशूम विश्‍वास कर्ना पवित्र जनहुँकन लिखटुँ। प्रे  
हमार प्रभु येशू ख्रीष्‍टक परमेश्‍वर ओ बाबह प्रशंसा ह्‍वाए। उहाँ ख्रीष्‍टम हमन स्‍वर्गीय स्‍थानम सब आत्‍मिक आशिष देरख्‍ल
उहाँ संसार सृष्‍टि कर्नासे आघहेँ ख्रीष्‍टम हमन आपन सामुन्‍नेम पवित्र ओ निर्दोष बनाइक लाग रोज्‍लह
उहाँ आपन खुशीले बनाइल उद्देश्‍यअनुसार ख्रीष्‍ट येशूम हमन आपन सन्‍तान बनाइक लाग आघहेँ रोज्‍लह
उहाँ आपन प्रिय छावम हमन बिना म्‍वाल लेल महान अनुग्रह देल। आब हम्र यी अनुग्रह देना परमेश्‍वरक महिमा करी
उहाँक महान अनुग्रह अनुसार ख्रीष्‍टक रगत बहलक कारण हम्र मुक्ति अर्थात् हमार पापक क्षमा पारख्‍ली। कल 
यी अनुग्रह उहाँ हमन प्रशस्‍त मात्रम देल
उहाँ ख्रीष्‍टम आपन खुशीले बनाइल योजना अनुसार आपन गुप्‍त रहल बात हमन देखादेल
परमेश्‍वर आपन काम ठीक समयम पूरा करुइयाबाट। यी काम स्‍वर्ग ओ पृथ्‍वीम सृष्‍टि हुइल् सब चिज ख्रीष्‍टक अधीनम अन्‍ना काम हो
काकरकि सब चिज परमेश्‍वरक योजना ओ इच्‍छा अनुसार होरहल। परमेश्‍वर हमन आपन खुशीले ख्रीष्‍टम रोज्‍ल। यी रोजाइ उहाँ आघहेँ करल निर्णय अनुसार हुइल हो
हम्र ख्रीष्‍टम सुरुसे आशा कर्ना मनैन परमेश्‍वरक महिमह प्रशंसा करक लाग उहाँ नियुक्त कर्ल
टुह्र मुक्ति देना सत्‍य सन्‍देश अर्थात् खुशीक खबर सुन्‍क ख्रीष्‍टम विश्‍वास कर्लो। आपन प्रतिज्ञा करल पवित्र आत्‍मक छाप लगाक परमेश्‍वर टुँहन आपन मनै बनैलक प्रमाण देल
परमेश्‍वरक प्रतिज्ञा करल पूरा मुक्ति नैपाइट्‍सम पवित्र आत्‍मा त बयानाजसिन हुइट। आब हम्र महिमामय परमेश्‍वरक प्रशंसा करी
उहओर्से प्रभु येशूम रहल टुन्‍हक विश्‍वास ओ सब पवित्र जनहुँकन्‍हकप्रति रहल टुन्‍हक प्रेम सुन्‍क
परमेश्‍वरह मै सड्‌डभर धन्‍यवाद चह्रैटीरठुँ। मै प्रार्थना करबेर टुँहन सम्‍झठुँ
प्रभु येशू ख्रीष्‍टक परमेश्‍वर महिमामय बाबा टुँहन उहाँक बारेम बात बुझ्‍ना अक्‍किल ओ सत्‍य ज्ञान देहीँ कैक मै प्रार्थना कर्ठुं
उहाँक ज्‍योति पाइक लाग टुन्‍हक हृदयक आँख खुली कैक फे मै प्रार्थना कर्ठुं ओ टुह्र थाहाँ पैबो कि कौन आशक लाग उहाँ टुँहन बलैलह ओ पवित्र जनहुँकन्‍हकम उहाँक पैना हकक् महिमा कत्रा महान बा
ख्रीष्‍टम विश्‍वास करुइयन्‍हक लाग काम कर्ना उहाँक महान शक्तिक त अनुमान फे कर नैसेक्‍जाइट्‍। यी बात टुह्र थाहाँ पाइसेको कैक मै प्रार्थना कर्ठुं
यिह शक्ति उहाँ ख्रीष्‍टह मुवलमसे फेदोस्र जियाइबेर ओ स्‍वर्गम आपन दाहिन पाञ्‍जर उहाँह बैठाइबेर प्रयोग कर्ल। भज 
ख्रीष्‍ट सारा शासन अधिकार शक्ति ओ प्रभूत्‍वम राज्‍य कैरख्‍ल। उहाँ यी युगम केल नाहीँ अइना युगम फे सारा अधिकारक पदसे उच्‍च बाट
परमेश्‍वर सब चिजह उहाँक पाउक टर बनादेल ओ उहाँह सब चिजम विश्‍वासीन्‍हक शिर बनादेल। भज 
मण्‍डलीक विश्‍वासीहुँक्र त ख्रीष्‍टक शरीरअसक हुइट ओ यी शरीर सब चिजले भरल उहाँक पूर्ण रूप हो। कल 
आपन अट्‌टेरीपन ओ पापक कारण टुह्र आत्‍मिक रूपले मुवल रलहो
उ ब्‍याला टुह्र संसारक पापी चालम चलो। टुह्र आकाशक शक्तिक मालिकह आदर करो। ऊ त परमेश्‍वरक आदर नैकर्ना मनैन आब आपन अधीनम पर्लबा
हम्र फे सबजन पैल्‍ह हुँकन्‍हकअस रलही ओ आपन शरीरक इच्‍छम लागल रलही ओ आपन शरीरक ओ मनक इच्‍छालागल बातम चली। हमार आपन पापी स्‍वभावक हिसाबले औरजन्‍हकअस हमारम फे परमेश्‍वरक रिस परपर्ना रह
तर परमेश्‍वर हमन धेर प्रेम कर्ल ओ हमन महान दया देखैल
हम्र अटेर कैक आत्‍मिक रूपले मुवल रलसे फे उहाँ ख्रीष्‍टकसँग हमन फेदोस्र जियादेल। टुह्र मुक्ति पैलक फे परमेश्‍वरक अनुग्रहले हो। कल 
हम्र येशू ख्रीष्‍टम रलकओर्से उहाँकसँग परमेश्‍वर हमन फे जीवित बनैल ओ उहाँकसँग स्‍वर्गीय ठाउँम राज्‍य कर देल
यी सब उहाँ सड्‌डभरिक लाग आपन अनुग्रह देखाइक लाग कर्ल। यी अनुग्रह उहाँ हमन ख्रीष्‍ट येशूम देखारख्‍ल
परमेश्‍वरक अनुग्रहले टुह्र विश्‍वासद्वारा मुक्ति पैलहो। टुह्र आपन शक्तिले फे मुक्ति पैलक नैहुइटो यी त परमेश्‍वरक वरदान हो
यी टुन्‍हक कोसिसले हुइल् नैहो उहओर्से घमण्‍ड कर्ना ठाउँ नैहो
काकरकि हम्र उहाँक सृष्‍टि हुइटी। हमार जीवनमसे असल काम ह्‍वाए कैक उहाँ हमन ख्रीष्‍ट येशूम सृष्‍टि कर्ल। हम्र उ असल काम करी कैक परमेश्‍वर पैल्‍हहेँ तयार कर्ल
उहओर्से एक समयम टुह्र कसिन रलहो उ बात सम्‍झो ना। शरीरक अङ्‌गम हाँठले खतना कर्ना इस्राएलीहुँक्र अपन्‍हेहभर शरीरम खतना करल ओ टुँहनजुन खतना नैकरल गैरयहूदी कहँट्‍
उ ब्‍याला टुह्र ख्रीष्‍टसे अलग रलहो। टुह्र त परमेश्‍वरक र्‍वाजल जाति इस्राएलीनसे सम्‍बन्‍ध नैरहल विदेशी रलहो। परमेश्‍वर प्रतिज्ञा कैक मिलाप कराइल बाचम टुन्‍हक स्‍थान नैरह ओ संसारम टुह्र बिना आशक ओ बिना परमेश्‍वरक रलहो
तर ख्रीष्‍टक रगतक कारण टुन्‍हक मेलमिलाप होरहल
काकरकि उहाँ आपन रगत बहाक हमन परमेश्‍वरक सामुन्‍नेम अन्‍ल। आपन शरीर बलिदान देक उहाँ हमन अल्‍गैना दुश्‍मनीक पर्खाल भत्‍कादेल
उहाँ यहूदी ओ गैरयहूदी जातिक मनैन शान्‍ति देहक लाग ओ उहाँम लौव जाति बनाइक लाग आपन शरीरम व्‍यवस्‍था ओ रीतिथितिह खारिज कैदेल। कल 
दुश्‍मनी नाश करक लाग ओ हमन एक्‍क जाति बनाक परमेश्‍वरसे मेलमिलाप कराइक लाग उहाँ क्रूसम बलिदान हुइल। कल 
उहाँ आक परमेश्‍वरक लग्‍घ ओ दूर रहल दुनु जातिक मनैन मेलमिलाप कराइक लाग खुशीक खबर सुनैल। यशै 
उहाँक कारण हम्र दुनु जातिक मनै एक्‍क पवित्र आत्‍मा पैली ओ परमेश्‍वर बाबक सामुन्‍नेम जाइसेक्‍ना होरली
उहओर्से टुह्र आब परदेशी ओ विदेशी नैहुइटो। टुह्र त परमेश्‍वरक जातिसे सहनागरिक होरलो ओ परमेश्‍वरक घरक मनै होरलो
प्रेरितन्‍हक ओ अगमवक्तन्‍हक बैठाइल जगम बनल घर टुह्र हुइटो ओ यी जगक मुख्‍य पत्‍थ्रा ख्रीष्‍ट येशू हुइट
उहाँ सारा घरह ठम्‍ह्‍लबाट ओ उहाँ यी घरह प्रभुम अर्पण कैगिल् बहर्टी जैना एक पवित्र मन्‍दिर बनुइयाबाट
टुह्र फे उहाँम औरजन्‍हक सँगसँग उ घर बन्‍टीबाटो जहाँ परमेश्‍वर आपन पवित्र आत्‍माद्वारा बास कर्ठ
उहओर्से टुह्र गैरयहूदी मनैन्‍हक लाग ख्रीष्‍टक काम करबेर मै पावल कैदी होरनु
टुन्‍हक्‍के लाग मै परमेश्‍वरक अनुग्रहक काम कर्ना जिम्‍मा पारख्‍नु कना बात टुह्र सुनराखलहुइबो
वास्‍तवम परमेश्‍वर गुप्‍त रहल आपन योजना महीह प्रकट कैदेल। याकर बारेम मै टुँहन छोट्‌करीम पैल्‍हहेँ लिख्‍नहुँ
म्‍वार लिखल बात टुह्र पहर्बो कलसे मै ख्रीष्‍टक रहस्‍य कत्रा बुझरख्‍नु कना बात टुह्र थाहाँ पैबो
पैल्‍ह यी रहस्‍य कौनोजहन फे थाहाँ देगैल् नैरह तर आब पवित्र प्रेरितहुँकन ओ अगमवक्ताहुँकन पवित्र आत्‍माद्वारा प्रकट हुइल् बा
यी बात का हो कलसे गैरयहूदीहुँक्र फे खुशीक खबरद्वारा परमेश्‍वरक आशिष पाइसेक्‍ठ। हुँक्र फे एक्‍कठो शरीरक अङ्‌ग हुइट ओ ख्रीष्‍ट येशूम परमेश्‍वरक करल प्रतिज्ञक भागीदार होरल। कल 
परमेश्‍वरक वरदानद्वारा मै खुशीक खबर प्रचार कर्ना सेवक हुइनु यी वरदान उहाँ आपन शक्तिक काम अनुसार महीह देल
पवित्र जनमध्‍ये मै सबसे तुच्‍छ रलसे फे ख्रीष्‍टक महान सम्‍पत्ति खुशीक खबर गैरयहूदीहुँकन सुनैना अनुग्रह परमेश्‍वर महीह देल
सब चिज सृष्‍टि करुइया परमेश्‍वरक रहस्‍यमय योजना कसिक काम कर्ठा कना बात सब मनैन सुनैना काम मै पारख्‍नु। यी योजना सारा जुगजुगसम गुप्‍त रह
वर्तमान समयम स्‍वर्गीय स्‍थानम शासकहुँक्र ओ अधिकारीहुँक्र मण्‍डलीद्वारा परमेश्‍वरक किसिमकिसिमक ज्ञान थाहाँ पाइ सेकहीँ कैक उ रहस्‍य प्रकट कैगिल् नैरह
परमेश्‍वर यी सब आपन अनन्‍त योजना अनुसार कर्लह ओ उहाँ यी योजना हमार प्रभु ख्रीष्‍ट येशूम पूरा कर्ल
ख्रीष्‍टम रह्‍क ओ उहाँम विश्‍वास कैक हम्र परमेश्‍वरक आघ जैना साहस ओ भरोसा पारख्‍ली
उहओर्से म्‍वार बिन्‍ती का बा कलसे टुन्‍हक लाग म्‍वार भ्‍वागल कष्‍ट देख्‍क हरेस जिन खाओ। यी त टुन्‍हक गौरवक बात हो
उहओर्से परमेश्‍वर बाबक पाउम पर्क मै प्रार्थना कर्ठुं
उहाँद्वारा स्‍वर्ग ओ पृथ्‍वीक सारा परिवारक नाउँ ढैगिल् बा
उहाँक महान् सम्‍पत्ति ओ उहाँक आत्‍माद्वारा टुह्र शक्ति पाइसेको ओ उ शक्तिले टुन्‍हक आत्‍मबल बहर्टी जाए कैक मै परमेश्‍वरसे प्रार्थना कर्ठुं
विश्‍वासद्वारा टुन्‍हक हृदयम ख्रीष्‍ट बास करहीँ ओ परमेश्‍वरक प्रेमम टुन्‍हक जर फैलटी जाए ओ टुह्र स्‍थापित हुइटीजाओ कैक मै प्रार्थना कर्ठुं
तब टुह्र फे सब पवित्र जनहुँकन्‍हकसँग ख्रीष्‍टक प्रेमक लम्‍बाइ चौडाइ उचाइ ओ गहिराइ कत्रा बा कना बात पूरा हिसाबले बुझ सेक्‍बो
सारा ज्ञानले जान नैसेक्‍जिना रलसे फे टुह्र ख्रीष्‍टक प्रेम अनुभव करो। ओ परमेश्‍वरक सारा स्‍वभावले भरिपूर्ण होओ
हमार भित्तर काम कर्ना उहाँक शक्तिद्वारा हमार माङ्‌गल या स्‍वाँचलसे फे धेर प्रशस्‍त मात्रम देह सेक्‍ना
परमेश्‍वरह मण्‍डली ओ ख्रीष्‍ट येशूम सारा पुस्‍तापुस्‍ताम सड्‌डभर महिमा ह्‍वाए। आमेन
उहओर्से प्रभुक लाग मै कैदी बाटुँ ओ टुँहनसे बिन्‍ती करटुँ परमेश्‍वर टुँहन बलैलकओर्से उहाँक बोलावट अनुसारक जीवन जिओ
सड्‌डभर नम्र स्‍वाझ मनक ओ सहनशील होओ। एकऔरजहन सह्‍क प्रेम देखाओ। कल 
पवित्र आत्‍मा जो टुँहन मेलमिलापम अन्‍लह। आब उ एकताह स्‍याकलसम जोगैलरहो
टुह्र सबजन एकठो शरीरक अङ्‌ग हुइटो ओ पवित्र आत्‍मा फे एकठो बाट। टुह्र एकठो आशम बोलावट पारख्‍लो
एकठो प्रभु एकठो विश्‍वास ओ एकठो बप्‍तिस्‍मा बा
सबजन्‍हक परमेश्‍वर ओ बाबा एकठो बाट। उहाँ सबजन्‍हक प्रभु हुइट सब मनैद्वारा काम कर्ठ ओ सबजन्‍हकम बाट
तर अनुग्रहक वरदान त ख्रीष्‍ट सबजहन आपन हिसाबले देरख्‍ल
“उहाँ उच्‍चम जाइबेर
धेर कैदीहुँकन आपनसँग लैगिल
ओ मनैन वरदान देल।” भज 
उहाँ उच्‍चम गैल कलक का हो यी बातले उहाँ यी धर्तीक गहिराईम गैल कना बात बुझ्‍जैठा
सारा विश्‍वम आपन शक्ति भरपूर पारक लाग यी धर्तीक गहिराईम जे गैल उहाँ जो सारा स्‍वर्गसे फे उच्‍चम गैल
उहाँ अपन्‍हे कौनोजहन प्रेरित कौनोजहन अगमवक्ता कौनोजहन प्रचारक कौनोजहन मण्‍डलीक पाष्‍टर ओ कौनोजहन शिक्षक हुइना वरदान देल
सब पवित्र जनहुँकन उहाँक काम कर सेक्‍ना बनाइक लाग ओ ख्रीष्‍टक शरीर अर्थात् मण्‍डलीक उन्‍नति करक लाग यी वरदान देगैल् हो
यी वरदानक कामले हमन विश्‍वासक एकतम आनक लाग ओ परमेश्‍वरक छावक ज्ञानम हमन बहर्टी जाइक लाग सहायता देटीरठा ओ एक दिन हम्र परिपक्‍व हुइबी ओ ख्रीष्‍टक पूरा नापसम पुग्‍बी
धूर्त मनैन्‍हक विभिन्‍न शिक्षक बतासले जहोँर लैगिलसे फे उहँरे जाजैना हम्र छोटी लर्काअस नैहुइटी। हुँकन्‍हक सिर्जाइल झूटा शिक्षा औरजहन गलत डगरिम लैजिठा
प्रेमम सत्‍य बोल्‍टी सब बातम हम्र आपन शिर ख्रीष्‍टअस बृद्धि हुइटी जाई
उहाँक अधीनम सारा शरीरक हरेक अङ्‌ग ठीकठीक ठाउँम जोरगैल् बा। एकएक अङ्‌ग आपन करपर्ना काम करल कलसे पूरा शरीर प्रेमम बहर्टीजैठा
आब मै प्रभुक नाउँम शिक्षा देटी कहटुँ टुन्‍हक चालचलन परमेश्‍वरह नैचिन्‍ह्‍ना मनैन्‍हकअस जिन ह्‍वाए। हुँकन्‍हक विचार त काम नैलग्‍टन
हुँकन्‍हक समझ अन्‍धकारले छोपगैल् बाटन। हुँक्र परमेश्‍वरक देना जीवनसे दूर बाट काकरकि हुँकन्‍हक हृदय कुछु नैजन्‍ना ओ कठोर बाटन
हुँकन्‍हक त लाज फे पचरलन ओ हर किसिमक फुहर कामम आपन जीवन समर्पण कैरख्‍ल
तर टुह्र त ख्रीष्‍टक शिक्षासे असिन बात नैसिख्‍लो
टुह्र उहाँक शिक्षा सुन्‍क उहाँक चेला हुइलकओर्से येशूक बारेम सत्‍य बात सिख्‍लो
पुरान हिसाबले जिना टुन्‍हक पैल्‍हक चालचलन छोरदेओ। टुन्‍हक पुरान जीवन आपन खराब इच्‍छक कारणले नष्‍ट हुइटह। कल 
टुह्र आपन सोचविचार ओ चालचलनम लौव होओ
टुह्र लौव स्‍वभाव पाइपर्ठा। टुह्र परमेश्‍वरकअस हुइक लाग उहाँक स्‍वरूपम बनागैल् हुइटो आब टुन्‍हक स्‍वभाव धार्मिक ओ पवित्र हुइपर्ठा। उत  कल 
उहओर्से लभर्ना बान छोरदेओ। एकऔरजहनसे सत्‍य बोलो काकरकि हम्र सबजन ख्रीष्‍टक शरीरम एकऔरजन्‍हक अङ्‌ग हुइटी। जक 
रिसक झ्‍वाँकम पाप काम जिन करहो। सन्‍झ्‍या हुइनासे आघहेँ आपन रिसह मुवादेहो। भज 
शैतानह मौका छ्‌वाप जिन देहो
चोर्ना मनै आबठेसे च्‍वार काम छोर्क परिश्रम करपर्ठा। ऊ आपन हाँठले इमानदार होक कमैना ओ खाँचोम परल मनैन सहायता देना हुइपर्ठा
फुहर बोली जिन बोलो। आवश्‍यक भलाइ हुइना मीठ वचन बोलो ओ टुन्‍हक बात सुन्‍ना मनै उत्‍साह पैहीँ
परमेश्‍वरक पवित्र आत्‍मह दुःखी जिन बनाओ काकरकि छुट्‌कारक दिनिक लाग टुह्र छाप लगागैल् बाटो
मनम ईबी लेना झैझग्रा ओ रिसराग त्‍यागदेओ। अपमान कर्ना बोली बोल्‍बोबोल्‍बो जिन करो सब किसिमक दुश्‍मनी त्‍यागदेओ
बेनसे एकऔरजहन दया देखाओ। ख्रीष्‍टम परमेश्‍वर टुँहन क्षमा देहलअस टुह्र फे एकऔरजहन क्षमा देओ। कल 
टुह्र परमेश्‍वरक प्रिय सन्‍तान हुइलकओर्से उहाँक देखासिकी करुइयन होओ
ख्रीष्‍ट हमन प्रेम कैक सुगन्‍धित धूप ओ बलिअस अपन्‍हेह परमेश्‍वरक आघ हमार लाग अर्पण कर्ल। ओसहेँक टुन्‍हक जीवन फे प्रेमम चलपर्ठा। प्रस  भज 
टुह्र परमेश्‍वरक जनहुँक्र हुइलकओर्से टुन्‍हक बीचम व्‍यभिचार सब किसिमक फुहर बात ओ लोभलालचक नाउँऽ जिन लेहो
अश्‍लील मूर्ख ओ असभ्‍य बात जिन बटोइहो यी सुहैना बात नैहो। बेनसे टुह्र त परमेश्‍वरह धन्‍यवाद देहपर्ठा
व्‍यभिचार कर्ना या शरमलग्‍टिक काम कर्ना मनैया त ख्रीष्‍ट ओ परमेश्‍वरक राज्‍यम हक नैपउइया हो कना बात टुह्र जन्‍लरहपर्ठा। ल्‍वाभ करुइया फे मूर्तिपूजा कर्नाअसक पाप हुइलकओर्से ऊ फे कुछु हक नैपउइया हो
बिना अर्थक गफ लगाक टुँहन कुई फे छल कर जिन पाए। अस्‍तह बातले करबेर अट्‌टेरीन्‍हकम परमेश्‍वरक रिस पर्ठा
उहओर्से असिन मनैनसे सङ्‌गतऽ जिन करो
पैल्‍ह टुह्र अन्‍धकारम रलहो तर आब प्रभुक जन बन्‍क टुह्र अजरारम आरलो। अजरारम रना मनैअस जीवन जिओ
काकरकि ज्‍योतिक फारा त भलाइ कर्ना इमान्‍दार हुइना ओ सत्‍य बोल्‍ना हो
प्रभुह मनपर्ना बात सिख्‍ना कोसिस करो
अन्‍धकारम रहुइयन्‍हकअस बेकार काम कर्बोकर्बो जिन करो। तर उ काम गलत हो कैक देखादेओ
हिँक्र गुपचुपम करल कामक बात त बटोइना फे लाजलग्‍टिक बा
जब कौनो चिज अजरारम आनजैठा तब उ स्‍पष्‍ट देखपर्ठा
“रै निन्‍दाइल मनैया उठ्
ओ मुवलमसे जाग
ओ ख्रीष्‍ट ट्‌वारम चम्‍कहीँ।”
उहओर्से कौन हिसाबले चलपर्ना हो उ बातम मजासे ध्‍यान देओ मूर्खअस जिन होओ बुद्धिमान् होओ
टुँहार आघ अइना हरेक मौकाह पूरा सदुपयोग करो काकरकि दिन खराब बा। कल 
उहओर्से मूर्ख जिन होओ तर प्रभुक इच्‍छा का बाटन उ बात बुझो
मद पिक मत्‍वार रना नाहीँ उहिँले त जिन्‍दगी बिग्रठा तर पवित्र आत्‍मले भरिपूर्ण होओ
एकऔरजहनसे स्‍तुति भजन ओ पवित्र आत्‍मक देहल गीत गाओ ओ प्रभुह आपन हृदयसे मीठ गीतले स्‍तुति करो
हमार प्रभु येशू ख्रीष्‍टक नाउँम परमेश्‍वर बाबह सब बातम सड्‌डभर धन्‍यवाद देओ। कल 
ख्रीष्‍टह देना टुन्‍हक आदरक कारणले एकऔरजन्‍हक अधीनम रहो
टुह्र गोसिन्यहुँक्र प्रभुक अधीनम रहलअस आपनआपन गोस्‍यन्‍हक अधीनम रहो। कल   पत्र 
काकरकि गोस्‍या आपन गोसिन्यक शिर हुइट कसिक कलसे ख्रीष्‍ट मण्‍डलीक शिर हुइट। वास्‍तवम मण्‍डली उहाँक शरीर हो ओ उहाँ मुक्ति देहुइया हुइट
मण्‍डली ख्रीष्‍टक अधीनम रहलअस गोसिन्यहुँक्र फे सब बातम आपनआपन गोस्‍यन्‍हक अधीनम रहपर्ठा
टुह्र गोस्‍यहुँक्र ख्रीष्‍ट मण्‍डलीह आपन जीउज्‍यान देक प्रेम करलअस आपनआपन गोसिन्यन प्रेम करो। कल   पत्र 
ख्रीष्‍ट मण्‍डलीह पानीले धुइलअस आपन वचनद्वारा शुद्ध ओ पवित्र बनैल
यी मण्‍डलीह पवित्र निर्दोष दाग नैरहल नैचिम्‍स्‍याइल कौनो खोट नैरहल चह्‍कार मण्‍डली बनाक आपनसँग ढरक लाग उहाँ असिन काम कर्ल
ओसहेँक गोस्‍यहुँक्र फे आपनऽ शरीरह प्रेम करअस आपनआपन गोसिन्यन प्रेम करपर्ठा। आपन गोसिन्यह प्रेम करुइया अपन्‍हेह प्रेम कर्ठा
कुई फे आपन शरीरह हेल्‍हा नैकरट्‍ तर याकर पालनपोषण कर्ठा। ओसहेँक ख्रीष्‍ट आपन मण्‍डलीक पालनपोषण कर्ठ
काकरकि हम्र उहाँक शरीरक अङ्‌ग हुइटी
धर्मशास्‍त्रम लिखल बा “उहओर्से मनैया आपन डाईबाबह छोर्क आपन गोसिन्यसे मिल्‍ठा ओ हुँक्र दुनु जन एकठो शरीर हुइठ।” उत 
यी एकठो महान रहस्‍यक बात हो ओ मै यी बातह ख्रीष्‍ट ओ मण्‍डली एक हुइना अर्थम हेर्ठुं
जे होस टुह्र हरेक जन आपन गोसिन्यह अपन्‍हेहअस प्रेम करपर्ठा ओ गोसिन्या फे आपन गोस्‍यक आदर करपर्ठा
टुह्र छाईछावन आपन डाईबाबक कहल मानो काकरकि यी परमेश्‍वरह मनपर्ना बात हो। कल 
“आपन डाईबाबक आदर करो।” परमेश्‍वरक प्रतिज्ञासमेत देहल यी पैल्‍ह आज्ञा हो
ओसिक कर्बो कलसे टुन्‍हक भलाइ हुइनेबा ओ पृथ्‍वीम टुह्र धेर दिन बच्‍बो। प्रस  व्‍य 
टुह्र बाबहुँक्र आपन छाईछावन रिस जिन उठाओ तर हुँकन प्रभुक अनुशासन ओ शिक्षम हुर्काओ। कल 
टुह्र कमाराहुँक्र ख्रीष्‍टक सेवा करलअस इमानदार हिसाबले यी संसारम रहल आपन मालिकन्‍हक आदर करो ओ हुँकन्‍हक कहल मानो
मनैन खुशी पर्ना हिसाबले हुँकन्‍हक आँखिक आघ केल देखावटी काम जिन करो तर परमेश्‍वरक इच्‍छा अनुसार ख्रीष्‍टक कमाराअस पूरा दिलोज्‍यानले काम करो
मनैन्‍हक सेवा करअस नाहीँ तर प्रभुक सेवा करअस खुशीले काम करो
कुई कमारा रलसे फे या नैरलसे फे असल काम कर्ना सबजहन प्रभु इनाम देहुइयाबाट यी बात टुह्र बुझपर्ठा। कल 
टुह्र मालिकहुँक्र ओसहेँक आपन कमाराहुँकन मजा व्‍यवहार करो ओ हुँकन धम्‍की जिन देओ काकरकि टुन्‍हक ओ हुँकन्‍हक एक्‍कठो मालिक स्‍वर्गम बाट। उहाँ न्याय करबेर केक्रो पक्षपात नैकर्ट। व्‍य  कल  
अन्‍तिमम टुह्र प्रभुम ओ उहाँक महान शक्तिक सामर्थ्‍यम बलगर हुइटीजाओ
शैतानक बनाइल योजनक विरुद्धम स्‍थिर रहक लाग परमेश्‍वरक सारा हातहतियार भिरो
हमार लडाइँ मनैन्‍हक विरोधम नैहो तर वर्तमान अन्‍धकार संसारक शासकहुँकन्‍हक विरोधम अधिकारीन्‍हक विरोधम शक्तिक विरोधम ओ स्‍वर्गीय स्‍थानम रना दुष्‍ट आत्‍माहुँकन्‍हक विरोधम हो
उहओर्से परमेश्‍वरक सारा हातहतियार भिरो। तब टुह्र खराब दिनम दुष्‍ट शक्तिह र्‍वाक सेक्‍बो ओ अन्‍तिमसम फे स्‍थिर पलरबो
उहओर्से लडाइँ करक लाग तयार रहो। सत्‍य बातह पेटीअसक बान्‍धो छाती जोगाइक लाग धार्मिकताले बनल छातीपाता लगाओ। यशै  
शान्‍ति देना खुशीक खबरह जुत्ताअसक लगाक तयार होओ। यशै 
विश्‍वासह आपन रक्षा कर्ना ढालअसक उठाओ। तब टुह्र दुष्‍टसे अइना अग्‍निवाण बुटाइ सेक्‍बो
मुक्तिह शिर जोगैना टोपअसक लगाओ। पवित्र आत्‍मक देहल परमेश्‍वरक वचनह तरवालअसक भिर्लरहो। यशै 
सब समयम पवित्र आत्‍मक शक्तिम प्रार्थना करो। परमेश्‍वरसे सहायता मागो। होसियार ओ लगनशील होक सब पवित्र जनहुँकन्‍हक लाग लगातार प्रार्थना कर्टिरहो
म्‍वार लाग फे प्रार्थना कैदेओ ओ मै ब्‍वालबेर परमेश्‍वरक वचन पाइसेकू। मै वचन बोल्‍ना साहस पाइसेकुँ ओ खुशीक खबरक रहस्‍य औरजहन बुझाइ सेकू
यिह खुशीक खबरक लाग मै प्रेरित बनागैनहुँ। प्रार्थना कैदेओ ओ मै कैदी रलसे फे जसिक ब्‍वालपर्ना हो ओसहेँक साहससे बोल्‍टिरह सेकू
हमार प्रिय भैया ओ प्रभुक विश्‍वासयोग्य सेवक तुखिकस म्‍वार सब हालखबर टुँहन बट्‌वादेहीँ। प्रे   तिमो 
हम्र का काम कर्टिबाटी उ सुन्‍क टुह्र फे साहस पाइसेक्‍बो कैक मै हुँकहीन टुन्‍हकठे पठैनहुँ। कल 
सब विश्‍वासी दादुभाइहुँकन परमेश्‍वर बाबा ओ प्रभु येशू ख्रीष्‍ट शान्‍ति प्रेम ओ विश्‍वास देहीँ
प्रभु येशू ख्रीष्‍टह पवित्र प्रेम कर्ना सबजहन परमेश्‍वर अनुग्रह देहीँ
फिलिप्‍पी सहरम ख्रीष्‍ट येशूम रहल पवित्र जनहुँक्र मण्‍डलीक रेखदेख करुइयन ओ सेवकहुँकन हम्र येशू ख्रीष्‍टक कमाराहुँक्र पावल ओ तिमोथी यी चिठी लिखटी। प्रे 
जब फे मै टुँहन सम्‍झठुँ त आपन परमेश्‍वरह धन्‍यवाद देठुँ
हरेक फ्‍यारा टुन्‍हक लाग प्रार्थना करबेर मै खुशीसे प्रार्थना कर्ठुं
काकरकि सुसमाचारक कामम म्‍वारसँग टुह्र पैल्‍हक दिनठेसे आम्‍हीसम आपन सहभागीता जनैटी आरलो
परमेश्‍वर टुन्‍हकम असल काम सुरु कर्ल उहाँ उ काम पूरा नैहुइटसम येशू ख्रीष्‍टक दिनसम फे कर्टीरहुइयाबाट। यिहिँम मै ढुक्‍क बाटुँ
टुँहन मै आपन हृदयम ढैरख्‍नु। टुन्‍हक बारेम महीह अस्‍तह कर्ना ठीक लागल काकरकि आब मै थुनाम रहबेर ओ बाहार रहबेर फे महीह खुशीक खबर फैलैना ओ यहीह जोगैना कामम परमेश्‍वरक देहल अनुग्रहम टुह्र सबजन म्‍वारसँग सहभागी होरलो
टुँहन प्रेम कर्ना म्‍वार भित्री चाहना ख्रीष्‍ट येशूक हृदयसे आइल हो यी बातक साक्षी परमेश्‍वर बाट
म्‍वार प्रार्थना बा कि ज्ञान ओ ठीकबेठीक अल्‍गैना बुद्धिम टुन्‍हक प्रेम झन्झन् बहर्टी जाई
तबदोस्र टुह्र सबसे असल बातह र्‍वाज सेक्‍बो ओ ख्रीष्‍ट आइबेर टुह्र शुद्ध ओ निर्दोष रबो
ओ परमेश्‍वरक महिमा ओ प्रशंसक लाग टुन्‍हकम येशू ख्रीष्‍टक देना असल फारा फरी
भैयौ म्‍वारम परिआइल बातले खुशीक खबर फैलैना कामम सहायता देराखल कना बात टुह्र थाहाँ पाओ कैक मै चहठुँ
मै ख्रीष्‍टक प्रचार कर्लक कारणले कैदम परल हुइटुँ कना बात दरबारक सारा सिपाहीन ओ औरजहन थाहाँ बाटन। प्रे 
मै कैदम पर्लकओर्से धेर विश्‍वासीहुँक्र प्रभुम साहसी होरल ओ हुँक्र डर नैमान्‍क साहससे खुशीक खबर प्रचार कर्ठ
हुइना त कुईकुई डाहा ओ झग्रा कैक मै औरजहनसे धेर कर्नु कना देखाइक लाग ख्रीष्‍टक प्रचार कर्ठ तर कुईकुईजुन मजा विचारले प्रचार कर्ठ
खुशीक खबरक पक्षम ब्‍वालक लाग मै यिहाँ बाटुँ कैक जानल मनै यी काम प्रेमम कर्ठ
और जनजुन स्‍वाझ मनले नाहीँ तर महीह कैदम झन् दुःख थपदेना नैमजा विचारले ख्रीष्‍टक प्रचार कर्ठ
जे होस चाहा मजा मनले चाहा नैमजा मनले जसिक हुलसे फे ख्रीष्‍टक प्रचार हुइठा। यैहेँम मै खुशी बाटुँ। ओ खुशी हुइटीरनेबाटुँ
काकरकि टुन्‍हक प्रार्थनाले ओ येशू ख्रीष्‍टक आत्‍माद्वारा देगैल् सहायताले मै छुट्‌कारा पैम कना बात महीह थाहाँ बा
मै आपन कर्तव्‍यमसे नैचुकम तर जब फे विशेष कैक आब मै साहसले भरिपूर्ण हुइम। मै मुलसे फे बच्‍लसे फे आपन सारा जीवनले ख्रीष्‍टक सम्‍मान ह्‍वाए कना म्‍वार भारी इच्‍छा ओ आशा बा
काकरकि मै जिना कलक ख्रीष्‍टह आदर करक लाग जिना हो। मुना कलक त झन् फाइदक बात हो
मै शरीरम बच्‍लरहम कलसे फे ख्रीष्‍टक लाग असल काम करुइयाबाटुँ। मुना कि बच्‍ना कौन रोज्‍ना महीह थाहाँ नैहो
मै त दोधारम परलबाटुँ। यी संसारमसे बिदा लेक ख्रीष्‍टकसँग रना म्‍वार भारी इच्‍छा बा। काकरकि यी एकदम असल बात हो
तर टुन्‍हक लाग मै शरीरम बच्‍लरना फे धेर आवश्‍यक बा
टुँहन विश्‍वासम उन्‍नति कराइक लाग ओ टुन्‍हक आनन्‍द बह्राइक लाग मै बच्‍ना जरुरी बा। उहओर्से मै बच्‍लरहम कना बात महीह पक्‍का थाहाँ बा
मै टुन्‍हकठे फेदोस्र अइम त म्‍वार कारणले टुह्र और कर्रसे ख्रीष्‍ट येशूक जयजयकार कर सेक्‍बो
मुख्‍य बात यिह हो कि ख्रीष्‍टक खुशीक खबर अनुसार सुहैना टुन्‍हक चालचलन हुइपर्ठा। उहओर्से मै टुँहन भेँटैलसे फे या नैभेँटैलसे फे टुह्र एक्‍कठो उद्देश्‍यम स्‍थिर बाटो ओ एक्‍कठो इच्‍छम खुशीक खबरक विश्‍वासक लाग परिश्रम कर्टिबाटो कना बात मै सुन चहठुँ
विरोधीहुँकन्‍हक डर जिन डराओ। बेनसे साहसी होओ। यी बातले विरोधीहुँकन्‍हक हार ओ टुन्‍हक जित बा कना देखैठा। परमेश्‍वर अपन्‍हे टुँहन मुक्ति देहुइयाबाट
टुह्र ख्रीष्‍टम विश्‍वास कर्ना केल नैहो तर उहाँक लाग दुःख भोग्‍टी उहाँक सेवा कर्ना अनुग्रह टुह्र पारख्‍लो
बितल दिनम मै दुःखकष्‍ट पाइल बात टुह्र देख्‍लो ओ म्‍वार दुःखकष्‍ट टुह्र आम्‍ही फे सुन्‍टीबाटो। आब यिह दुःखकष्‍टम टुह्र महीह साथ देटीबाटो। प्रे 
यदि ख्रीष्‍टम रलक कारण टुह्र कुछु उत्‍साह पारख्‍लो वा उहाँक प्रेमले टुह्र कुछु सान्‍त्‍वना पारख्‍लो वा पवित्र आत्‍मम सङ्‌गति पारख्‍लो एकऔरजहन प्रेम ओ दया कर्ठो कलसे
टुह्र एक्‍क विचार रहल एक्‍क प्रेमम रहल ओ एक्‍क चित्त रहल होक महीह खुशी बनाओ
आपन केल भलाइ जिन खोजो ओ घमण्‍डले फुल्‍क कुछु जिन करो। तर नम्र बनो ओ औरजहन अपन्‍हेहसे असल सम्‍झो
आपन हित केल जिन खोजो तर आनक हित फे हेरो
टुन्‍हक मन त ख्रीष्‍ट येशूक मनअसक हुइपर्ठा
उहाँ सड्‌डभरिक लाग परमेश्‍वरक समान रलह
उहाँ बलजब्री परमेश्‍वरक समान पलरना विचार फे नैकर्ल
तर उहाँ आपन इच्‍छले यी सब चिज छोर्ल
ओ कमारा हुइल
उहाँ हमारअस मनैया होक जन्‍मल
उहाँ नम्र होक मृत्‍युसम केल नाहीँ
क्रूसक मृत्‍युसम आज्ञापालन कर्ल
उहओर्से परमेश्‍वर उहाँह सबसे उच्‍च बनैल
ओ उहाँह सबसे उच्‍च नाउँ देल
आब स्‍वर्गम पृथ्‍वीम
ओ पृथ्‍वीक टर रहल सबजन
येशूक नाउँक आदर करक लाग ठिहुन ट्‍याकपर्ठा। यशै 
येशू ख्रीष्‍ट जो प्रभु हुइट कैक
सबजन परमेश्‍वर बाबक महिमक लाग
खुल्‍लमखुल्‍ला स्‍वीकार करपर्ठा
उहओर्से म्‍वार प्रियहुँक्र मै टुन्‍हकसँग रहलम टुह्र सड्‍ड म्‍वार बात मन्‍लो आब मै दूर रहलम झन् टुह्र म्‍वार बात मानपर्ना जरुरी बा। टुह्र सारा डर सहित आपन मुक्तिक काम पूरा करक लाग परिश्रम करो
काकरकि परमेश्‍वर टुन्‍हकम सड्‍ड काम कर्टिबाट। उहाँ आपन उद्देश्‍य पूरा करक लाग टुँहन मन ओ शक्ति देठ
गनगन या वादविवाद नैकैक सब काम कर्टीजाओ
असिक टुह्र पापी ओ खराब मनैन्‍हक बीचम परमेश्‍वरक निष्‍खोट सन्‍तानअस निर्दोष ओ शुद्ध हुइबो। आकाशम तोरैँया चम्‍कअस टुह्र संसारम चम्‍कपर्ठा। व्‍य 
जीवनक वचन कर्रसे पक्रलरहो। ओसिक कर्बो कलसे म्‍वार मेहनत ओ परिश्रम खर्बास नैगैल् कैक ख्रीष्‍ट अइहीँ त मै गर्व कर्ना मौका पैम
टुन्‍हक चह्राइल विश्‍वासक बलिदानम महीह आपन रगत बलिदानक रूपम बहाइ परल कलसे फे यिहिँम मै खुशी बाटुँ ओ टुह्र म्‍वार खुशीयालीम सहभागी होओ कना चहठुँ
ओसहेँक टुह्र फे खुशी होओ ओ मै फे टुन्‍हक खुशीयालीम सहभागी हुइ चहठुँ
प्रभु येशूक इच्‍छा हुई कलसे मै झट्‌टहेँ तिमोथीह टुन्‍हकठे पठैम कना म्‍वार आशा बा। टुन्‍हक हालखबर थाहाँ पैलसे महीह फे खुशी लग्‍नेबा
साँचो मनले टुन्‍हक वास्‍ता कर्ना तिमोथीअस म्‍वारठे और कुई नैहो
और जन त सब आपन धुनम केल बाट येशू ख्रीष्‍टक बारेम वास्‍ता कर्ना कुई फे नैहो
ऊ ओ मै त छावाबाबाअस सुसमाचार फैलैना काम कसिक कर्लही ओ ऊ कसिन मनै हुइट कना बात टुँहन थाहँ बा
महीह काका हुइना हो उ बात थाहाँ हुइटीकि मै तिमोथीह पठैना आशा कैरख्‍नु
प्रभुक इच्‍छा हुई कलसे मै फे झट्‌टहेँ अइना आशा कैरख्‍नु
इपाफ्रोडिटस भैयह मै टुन्‍हकठे पठैना जरुरी देख्‍नु। हम्र दुनु जन सँगसँग काम कर्ली ओ खुशीक खबर सुनैना कामम सिपाहीअसक दुःख भोग्‍ली। ऊ महीह सहायता देहक लाग टुन्‍हक पठाइल दूत हुइट
टुह्र सबजहन भेँट्‍ना हुँकहार भित्री चाहना बाटन। टुह्र ऊ बेराम पर्लक बात सुन्‍लो कैक ऊ टनिक चिन्‍तित बाट
हो ऊ बेराम पर्क जाट्‌टीसे मुवमुव होरलह। तर परमेश्‍वर हुँकहीन दया कर्ल। हुँकहीन केल नाहीँ महीह फे दया कर्ल ओ म्‍वारम शोकक् उप्‍पर शोक नैथपगैल्
उहओर्से मै हुँकहीन पठाइक लाग धेर उत्‍सुक बाटुँ। हुँकहीन फेदोस्र देख्‍क टुह्र फे खुशी हुइबो ओ म्‍वार चिन्‍ता फे कम हुउइया बा
प्रभुम हुँकहीन भाइ मान्‍क स्‍वागत करो। हो असिन मनैन आदर करपर्ठा
काकरकि ऊ ख्रीष्‍टक काम कर्ना क्रमम हुँकहार ज्‍यान फे जाइजाइ होरलहन। म्‍वार लाग टुह्र पूरा कर नैस्‍याकल सेवा ऊ पूरा कर्ल
अन्‍त्‍यम भैयौ प्रभु टुँहन आनन्‍द देहीँ। टुँहन यी बात घरीघरी लिख्‍नाम मै झिँजो नैमन्‍टुँ। यी त टुन्‍हक सुरक्षक लाग हो
कुक्‍कुरअस झग्रा कर्ना खराब काम कर्ना ओ शरीरम खतना करपर्ठा कना मनैनसे होसियार होओ
काकरकि सत्‍य हिसाबले खतना करुइयन त हम्र पो हुइटी काकरकि हम्र पवित्र आत्‍माद्वारा परमेश्‍वरक आराधना कर्ठी ओ ख्रीष्‍ट येशूम हम्र गर्व कर्ठी। हम्र कौनो बाहिरी रीतिथितिम भरोसा नैकर्टी
वास्‍तवम मै अपन्‍हेह त असिन रीतिथितिम भरोसा कर्ना कारण बा। कौनो मनैया रीतिथितिम भरोसा कर्ना कारण बा कठा कलसे म्‍वार त झन् धेर कारण बा
मै जन्‍मलक आठौँ दिनम म्‍वार खतना कैगिल् हो। मै इस्राएल जातिक बेन्‍यामीन कुलक पक्‍का हिब्रू हुइटुँ। व्‍यवस्‍थक हिसाबले कना हो कलसे मै एकठो फरिसी रनहुँ। प्रे   रोम 
मै जोशिलो होक मण्‍डलीह सँतैना काम कर्नु। व्‍यवस्‍था मान्‍क परमेश्‍वरक आघ धर्मी हुइना रलसे त मै ठीक रनहुँ। प्रे   
तर उ ब्‍याला मै आपन लाग फाइदा सम्‍झल सब बात आब ख्रीष्‍टक लाग बेकार मन्‍ठुँ
अत्र केल नैहोक येशू ख्रीष्‍ट म्‍वार प्रभु हुइट कना एकदम बहुमूल्‍य ज्ञान पाक और सब बात बेकार मन्‍ठुँ। उहाँक लाग मै सब बात छोरदेरख्‍नु ओ ख्रीष्‍टह पाऊँ कैक मै यी सब बातह बह्‍न्‍वार मानरख्‍नु
ओ मै पूर्ण रूपले उहाँकम रह चहठुँ। व्‍यवस्‍था मान्‍क परमेश्‍वरक आघ धर्मी हुइना म्‍वार आपन धार्मिकता नैहो। तर आब त परमेश्‍वर महीह ख्रीष्‍टम विश्‍वास कर्लक कारण धर्मी ठह्रारख्‍ल। यी धार्मिकता विश्‍वासम अर्‍याइल बा
मै त ख्रीष्‍टह जानक लाग ओ उहाँ मुवलमसे फेदोस्र जीवित हुइना शक्तिक अनुभव करक लाग उहाँक दुःखकष्‍टम सहभागी ह्‍वाए ओ उहाँक मृत्‍युसम उहाँअस ह्‍वाए चहठुँ
ओ सम्‍भव हुइलसे मुवलमसे फेदोस्र जीवित ह्‍वाए चहठुँ
मै लक्ष्‍यम आघहेँ पुगरनु या सिद्ध होरनु कैक नैकटुँ। तर मै उ सिद्धता पाइक लाग बल करटुँ ज्‍याकर लाग ख्रीष्‍ट येशू महीह आघहेँ आपन बनारख्‍ल
भैयौ मै यी पासेक्‍नु जसिन महीह नैलागट्‍ तर एकठो काम कर्ठुं उ का हो कलसे मै बितल समयम हुइल बातह बिस्राक आघओर रहल बात पाइक लाग मै कोसिस कर्ठुं
उहओर्से स्‍वर्गक इनाम जित्‍ना विचारले मै लक्ष्यओर आघ जाइटुँ। याकर लाग परमेश्‍वर महीह ख्रीष्‍ट येशूद्वारा अनन्‍त जीवनम बलैलह
हम्र आत्‍मिक रूपले परिपक्‍व हुइल् मनै अस्‍तह विचार करपर्ठा। कुईकुई फरक विचार कर्ठ कलसे परमेश्‍वर टुँहन बात बुझादेहीँ
बात ज्‍या जसिन रलसे फे आम्‍हीसम हम्र हासिल करल लक्ष्‍यह पक्रलरही
भैयौ टुह्र फे म्‍वारअस करो। हम्र टुन्‍हक लाग असल नमुना होरली। आब उह नमुना अनुसार चल्‍ना मनैन्‍हक पाछ लागो।  कोर  
मै टुँहन धेर फ्‍यारा कैरख्‍नु आब फे रुइटी कहटुँ धेर मनै ख्रीष्‍टक क्रूसक शत्रुअस जीवन जिठ
हुँक्र विनाशओर आघ बह्रल बाट प्‍याट हुँकन्‍हक दिउँता हुइटन। लाज मानपर्ना बातम त हुँक्र घमण्‍ड कर्ठ। हुँकन्‍हक मन संसारिक बातम लागल बाटन
हम्र त स्‍वर्गक नागरिक हुइटी। मुक्ति देना हमार प्रभु येशू ख्रीष्‍ट स्‍वर्गसे आइकठ कैक हम्र उहाँक बट्‌या हेर्टीबाटी
उहाँ आपन शक्तिले सब चिजह आपन अधीनम आनसेक्‍ठ। उहाँक यिह शक्तिले हमार मरणशील शरीरह आपन महिमित शरीरअस बनुइयाबाट
उहओर्से म्‍वार प्रिय भैयौ टुह्र म्‍वार लाग प्रियहुँक्र हुइटो ओ मै टुँहन सम्‍झटीरठुँ। टुह्र त म्‍वार आनन्‍द ओ मुकुट हुइटो। प्रियहुँक्र टुह्र प्रभुम स्‍थिर पलरहो
इयोदिया ओ सुन्‍तुखेह टुह्र प्रभुम दिदीबाबु होक मिलो कना म्‍वार बिन्‍ती बा
म्‍वार भरोसायोग्य सहकर्मी यी दुइ जन महिलन मिलक लाग सहयोग देओ काकरकि हुँक्र खुशीक खबर सुनाइक लाग म्‍वारसँग दिलोज्‍यानले काम कैरख्‍ल। म्‍वारसँग केल नाहीँ हुँक्र क्‍लेमेसकसँग ओ जीवनक किताबम नाउँ रहल म्‍वार सहकर्मीहुँकन्‍हकसँग फे काम कर्ल
प्रभुम सड्‌डभर आनन्‍द मनाओ मै फेदोस्र कहटुँ आनन्‍द मनाओ
टुह्र सक्‍कु जहनसे मजा व्‍यवहार करो। प्रभु हाली अउइयाबाट
कुछु चिजिक फे चिन्‍ता जिन करो। बेनसे सब चिजिक लाग प्रार्थना करो। प्रार्थनम परमेश्‍वरह धन्‍यवाद चह्रैटी बिन्‍तीभाउ करो
ओ परमेश्‍वरक शान्‍ति कुई फे बुझ नैस्‍याकट। यिह शान्‍ति टुन्‍हक हृदय ओ मनह ख्रीष्‍ट येशूम रक्षा करुइया बा
आखिरम भैयौ ज्‍या बात सत्‍य बा ज्‍या बात गरिमामय बा ज्‍या बात धार्मिक बा ज्‍या बात असल बा ज्‍या बात सम्‍मानयोग्य बा यदि कौनो बात आदरणीय ओ प्रशंसनीय बा कलसे उह बातम मन लगाओ
टुह्र म्‍वार कहल सुनरख्‍लो ओ देखरख्‍लो। महीसे सिखल ओ पाइल शिक्षा पालन करो ओ शान्‍ति देना परमेश्‍वर टुन्‍हकसँग रह्‍हीँ
प्रभुम मै धेर आनन्‍दित बाटुँ। धेर समय पाछ फेदोस्र महीह याद कर्ना मौका पैलो। याकर मतलब टुह्र महीह याद नैकर्लो कलक नैहो तर याद कर्ना मौका नैपैलरलहो
महीह कमी हुइल् कैक मै यी कलक नैहुइटुँ काकरकि आपनठे रहल चिजिम मै सन्‍तोष हुई सिखरख्‍नु
कमी हुइलसे फे ओ प्रशस्‍त रहलम फे कसिक जीवन चलैना कना बात मै जानरख्‍नु। अघाइलम फे भुँखाइलम फे धेर रहलब्‍याला फे नैरहलब्‍याला फे हरेक परिस्‍थितिम मै सन्‍तोष होक जिय सिखरख्‍नु
ख्रीष्‍टक देहल शक्तिले मै यी सब चिज करसेक्‍ठुँ
जे होस महीह अप्‍ठ्‌यारो परल ब्‍याला सहायता कैक टुह्र एकदम मजा कर्लो
सुरुम मै खुशीक खबर टुँहन प्रचार कैक माकेडोनियासे जाइलग्‍नु त महीह सहायता कर्ना मण्‍डली टुह्र केल रलहो। यी बात टुह्र फिलिप्‍पीहुँकन थाहाँ बा।  कोर 
थेसलोनिकम महीह आवश्‍यक परल ब्‍याला टुह्र जो एकदुइ फ्‍यारा सहायता कर्लो। प्रे 
मै टुँहनसे भेटी पाइ चाहल नैहुइटुँ तर टुह्र फारा पाइसेको कना चहठुँ
मै पाइपर्नासे धेर पारख्‍नु। इपाफ्रोडिटसक हाँठसे टुन्‍हक पठाइल दान पाक मै सन्‍तोष बाटुँ। उ दान त परमेश्‍वरह मनपर्ना सुगन्‍धित बलिदान हो। प्रस 
म्‍वार परमेश्‍वर टुन्‍हक आवश्‍यकता पूरा कैदेहीँ। ख्रीष्‍ट येशूम रहल उहाँक प्रशस्‍त धनसम्‍पत्तिमसे टुँहन चहना चिज देहीँ
हमार परमेश्‍वर ओ बाबह सड्‌डभर महिमा ह्‍वाए आमेन
ख्रीष्‍ट येशूम रहल सब पवित्र जनहुँकन म्‍वार अभिवादन सुनादेओ। यिहाँ म्‍वारसँग रना भैयहुँक्र फे टुँहन अभिवादन पठारख्‍ल
सब पवित्र जनहुँक्र खासकैक कैसरक दरबारम रहुइयन अभिवादन पठारख्‍ल
प्रभु येशू ख्रीष्‍टक अनुग्रह टुन्‍हकसँग पलरह
परमेश्‍वरक इच्‍छले ख्रीष्‍ट येशूक प्रेरित मै पावल ओ हमार भाइ तिमोथी
कलस्‍से सहरम रना ख्रीष्‍टम पवित्र जनहुँकन ओ विश्‍वासी दादुभाइहुँकन यी चिठी लिखटी। हमार परमेश्‍वर बाबा टुँहन अनुग्रह ओ शान्‍ति देहीँ
टुन्‍हक लाग प्रार्थना करबेर हम्र आपन प्रभु येशू ख्रीष्‍टक बाबा परमेश्‍वरह सड्‍ड धन्‍यवाद देठी
काकरकि ख्रीष्‍ट येशूम रहल टुन्‍हक विश्‍वासक ओ सब पवित्र जनहुँकन टुन्‍हक करल प्रेमक बारेम फे हम्र सुनरख्‍ली
टुन्‍हक लाग स्‍वर्गम सुरक्षित ढैगिल् आशले करबेर टुह्र असिन विश्‍वास ओ प्रेम कर्लहो। यी आशक विषयम टुह्र आघहेँ सत्‍य सन्‍देश अर्थात् खुशीक खबर सुनरख्‍लो
यी खुशीक खबर टुन्‍हकठे फे आरहल। खुशीक खबर सारा संसारम फारा फरैटी आघ बहर्टीबा। ओसहेँक टुह्र परमेश्‍वरक अनुग्रहक विषयम सत्‍य बात सुनलठेसे टुन्‍हकम फे काम कर्टिबा
यिह बात हमारसँग सेवा कर्ना इपाफ्रास टुँहन सिखैल। ऊ हमार सटाहा टुन्‍हक बीचम ख्रीष्‍टक सेवा कर्ना प्रिय विश्‍वासी भैया हुइट। कल  फिले 
टुँहन पवित्र आत्‍मक देहल प्रेमक बारेम ऊ हमन जनैलह
उहओर्से यी बात सुनल दिनठेसे हम्र टुन्‍हक लाग प्रार्थना कर्टिबाटी। पवित्र आत्‍मक देहल पूरा आत्‍मिक ज्ञान ओ समझले परमेश्‍वरक इच्‍छा जान सेको कना हमार प्रार्थना बा
आब टुह्र प्रभुह मनपर्ना जीवन बितैती उहाँह खुशी पार सेक्‍बो। असिक टुह्र सब असल काम कर्टी परमेश्‍वरक ज्ञानम बहर्टीजैबो
परमेश्‍वर आपन महिमित शक्तिद्वारा टुन्‍हक मनोबल बह्रादेहीँ कना हमार प्रार्थना बा। तब टुह्र स्‍थिर होक सब चिज आनन्‍दले सह सेक्‍नेबाटो
याकर लाग परमेश्‍वर बाबह खुशीसे धन्‍यवाद देओ। ज्‍योतिम ख्रीष्‍टक पवित्र जनहुँक्र पैना हक परमेश्‍वर टुँहन फे पाइ सेक्‍ना बनारख्‍ल
उहाँ हमन अन्‍धकारक शक्तिमसे छुट्‌कारा देल ओ आपन प्रिय छावक राज्‍यम हमन साररख्‍ल
उहाँक छावा हमन छुट्‌कारा देल ओ हमार पाप क्षमा कैदेल। एफि 
ख्रीष्‍ट त नैदेखपर्ना परमेश्‍वरक देखपर्ना रूप हुइट। उहाँ त सृष्‍टिसे आघहेँ रलह ओ सृष्‍टिसे फे महान बाट
काकरकि स्‍वर्ग ओ पृथ्‍वीम रहल सब चिज उहाँद्वारा जो सृष्‍टि हुइलहा। देखपर्ना ओ नैदेखपर्ना चिज लगायत सारा आत्‍मिक शक्ति मालिकहुँक्र शासकहुँक्र ओ अधिकारीहुँक्र यी सब चिज ख्रीष्‍टद्वारा ओ ख्रीष्‍टक लाग सृष्‍टि हुइलहा
उहाँ सब चिज हुइनासे आघहेँ रलह ओ सब चिज उहाँकम जो अर्‍याइल बा
मण्‍डली उहाँक शरीर हो ओ उहाँजुन शिर हुइट। उहाँ जो सुरु हुइट ओ उहाँ सब बातम उच्‍च स्‍थान पैहीँ कैक मुवलमसे फेदोस्र जीवित हुइनामध्‍येम उहाँ सबसे पैल्‍ह हुइट। एफि 
काकरकि परमेश्‍वरक निर्णयले उहाँक आपन सम्‍पूर्ण स्‍वभाव ख्रीष्‍ट पारख्‍ल
ओ क्रूसम बलिदान हुइलक ख्रीष्‍टक रगतद्वारा परमेश्‍वर स्‍वर्ग ओ पृथ्‍वीम रहल सब चिजह फेदोस्र आपनसँग मेलमिलापम अन्‍ल। एफि 
एक समयम टुह्र परमेश्‍वरसे दूर रलहो। खराब बात विचार कर्ना ओ खराब काम कर्ना हुइलकओर्से टुह्र परमेश्‍वरक विरोधी रलहो
तर आब ख्रीष्‍टक शरीरक बलिदानद्वारा परमेश्‍वर टुँहन आपनसँग मेलमिलापम अन्‍ल। टुह्र उहाँक सामुन्‍नेम पवित्र शुद्ध ओ निर्दोष हुइसेको कैक उहाँ उ काम कर्ल
टुह्र विश्‍वासम स्‍थिर ओ बलगर होक आपन सुनल खुशीक खबरक आशह पक्रलरहपर्ठा। यिह खुशीक खबर संसारभरिक मनैन सुनागैल् बा। यिह खुशीक खबर सुनैना मै पावल एकठो सेवक होरनु
आब मै टुन्‍हक लाग दुःख भोग्‍ना खुशी बाटुँ काकरकि ख्रीष्‍टक शरीर मण्‍डलीक लाग उहाँक बाँकी रहल दुःखकष्‍ट म्‍वार शरीरम भोग्‍क पूरा कर्ठुं
परमेश्‍वर महीह मण्‍डलीक सेवक बनैल ओ टुन्‍हक भलाइक लाग उहाँक पूरा वचन सुनाइक लाग उहाँ महीह पठैल
यी बात युगौँयुग ओ पुस्‍तौँपुस्‍तासे कुई फे बुझ नैस्‍याकल रहस्‍यक बात रह। आब उहाँ ख्रीष्‍टक पवित्र जनहुँकन याकर अर्थ छर्लङ्‌ग पारदेरख्‍ल
यी महान रहस्‍यक बात गैरयहूदी मनै फे बुझ सेकहीँ कैक परमेश्‍वर असिक कर्ल। रहस्‍यक बात का हो कलसे ख्रीष्‍ट टुन्‍हकम बाट। याकर मतलब टुह्र परमेश्‍वरक महिमम सहभागी हुइबो
उहओर्से हम्र सब मनैन ख्रीष्‍टक बारेम प्रचार कर्ठी। सबजहन ख्रीष्‍टम परिपक्‍व बनाक परमेश्‍वरकठे लैजाइक लाग हम्र सारा बुद्धि लगाक सब मनैन होसियार बनैटी हुँकन शिक्षा देठी
म्‍वारम काम कर्ना ख्रीष्‍टक महान शक्तिम भर पर्क मै यी काम दिलोज्‍यानले कर्ठुं
मै त टुन्‍हक लाग लाउडिकियम रहल मण्‍डलीक लाग ओ म्‍वार मुह नैद्‌याखल विश्‍वासीन्‍हक लाग मरिमेट्‌क काम कैरख्‍नु। यी बात टुह्र बुझो कना म्‍वार चाहना बा
हुँक्र अर्थात् म्‍वार मुह नैद्‌याखल मनै साहस पाइ सेकहीँ ओ प्रेमक बन्‍धनम सँगसँग रह्‍हीँ कैक मै असिक कर्नहुँ। तब हुँक्र आत्‍मिक रूपले एकदम धनी होक परमेश्‍वरक सन्‍देश बुझ सेकहीँ ओ परमेश्‍वरक रहस्‍य ख्रीष्‍टह पूरा हिसाबले चिन्‍ह सेकहीँ
उहाँकम जो परमेश्‍वरक सारा ज्ञान ओ बुद्धिक भण्‍डार बाटन
उहओर्से मै टुँहन यी बात कहटुँ कि जत्रा असल लग्‍लसे फे झूटा बातले कुई फे टुँहन छल कर जिन पाए
शरीरम टुँहनसे दूर रलसे फे आत्‍मम त मै टुन्‍हकसँग पलिबाटुँ। ख्रीष्‍टम टुन्‍हक विश्‍वास एकदम अरगर देख्‍क महीह धेर खुशी लागरहल
जसिक टुह्र ख्रीष्‍ट येशूह प्रभु कैक स्‍वीकार कैरख्‍लो ओसहेँक टुह्र उहाँम जिटीरहो
उहाँकभित्तर गहिँरसे जर टेक्‍क परिपक्‍व होओ। टुह्र आपन जीवन उहाँम निर्माण करो ओ टुँहन सिखाइल अनुसार विश्‍वासम अरगर होक उहाँह धन्‍यवाद देटिरहो
जागा रहो नकि त मनैन्‍हक छली ज्ञानबुद्धिक कारण सुख्‍लम रप्‍टबो। असिन बात ख्रीष्‍टसे आइल नैहो तर मनैन्‍हक परम्‍परा ओ संसारक शिक्षासे आइल हो
काकरकि ख्रीष्‍टम जो परमेश्‍वरक सारा स्‍वर्गीय स्‍वरूप शरीरिक रूपम बास करल बा
ख्रीष्‍ट सारा राज्‍य ओ आत्‍मक शिर हुइट। उहाँम टुन्‍हक जीवन पूरा होरहल
टुह्र ख्रीष्‍टम रना जो जाट्‍टिक खतना कैजिना हो। मनैद्वारा शरीरम कैजिना खतना नाहीँ तर ख्रीष्‍टद्वारा खतना कैजिना हो। यी खतना त टुह्र पाप स्‍वभावक शक्तिसे छुट्‌कारा पैना बात हो
काकरकि बप्‍तिस्‍मा लेहबेर टुह्र ख्रीष्‍टकसँग गारगैलो ओ मुवलमसे ख्रीष्‍टह जीवित पर्ना परमेश्‍वरक शक्तिम टुह्र विश्‍वास कर्लकओर्से टुह्र फे ख्रीष्‍टकसँग जियागैरलो। रोम 
टुह्र पाप कर्लक कारण ओ व्‍यवस्‍था अनुसार खतना नैकर्ना गैरयहूदी मनै हुइलकओर्से एक समयम टुह्र आत्‍मिक रूपम मुवल रलहो। तर आब त परमेश्‍वर टुँहन ख्रीष्‍टकसँग जियारख्‍ल ओ हमार सब पाप क्षमा कैदेरख्‍ल। एफि 
उहाँ हमार विरोधम लिख्‍गैल् सब तमसुक उहिँम रहल कानूनी दाबीसहित रद्द कैदेल। उहाँ ओहीह क्रूसम कील्‍ला ठोक्‍क नाश कैदेल। एफि 
ओ ख्रीष्‍ट अपन्‍हे उह क्रूसम आत्‍मिक शासक ओ शक्तिह जित्‍ल। उहाँ हुँकन खुल्‍लमखुल्‍ला तमाशा बनादेल
उहओर्से खानपिनक पवित्र दिन मन्‍नानैमन्‍ना औँसी मन्‍नानैमन्‍ना या बिसैना दिनिक विषयम कुई फे नियम बनाइ नैपरट्‍। रोम 
यी सब बात पाछ अइना बातक छैह्‍याँ केल हो। सक्‍कली बात त ख्रीष्‍ट जो हुइट
झूट नम्रता देखैटी “हम्र दर्शन पारख्‍ली” कैक स्‍वर्गदूतन्‍हक पूजा कर्ना ओ अपन्‍हेह महान सम्‍झना मनै बाट। हुँकन्‍हक असिन छली बातम फँस्‍क टुह्र अप्‍न पाइपर्ना इनाम जिन गुमाओ। असिन मनै बिना कारण पाप स्‍वभावक ज्ञानले फुलल् रठ
हिँक्र त आपन शिर ख्रीष्‍टसे अलग बाट। उह ख्रीष्‍टक अधीनम रह्‍क सब जोर्नी ठीकसे मिल्‍लसे केल पूरा शरीर पुष्‍ट हुइठा ओ परमेश्‍वरक चाहना अनुसार बहर्टीबहर्टी जैठा। एफि 
टुह्र त ख्रीष्‍टकसँग मुक यी संसारक आत्‍मसे छुट्‌कारा पारख्‍लो। काजे टुह्र यी संसारक नियम मन्‍टी जिठो
जस्‍त “यी जिन खाओ उ जिन चिखो उ जिन छुव” कना
यी चिज त प्रयोग कर्लसे नाश होजैठा। यी त मनैन्‍हक बनाइल नियम ओ शिक्षा केल हो
धर्मकर्म कर्ना देखावटी नम्र हुइना ओ जोगीअस जिना यी सब बुद्धिमान देखपर्ठा। तर यी आपन पाप स्‍वभावक इच्‍छह अधीनम ढर्ना कामम कुछु सहायता नैदेहट्‍
टुह्र फे ख्रीष्‍टकसँग जियाक उठागैरलो उहओर्से आब स्‍वर्गक बात खोजी करो जहाँ ख्रीष्‍ट परमेश्‍वरक दाहिन पाञ्‍जर बैठलबाट। भज 
पृथ्‍वीक बातम नाहीँ तर स्‍वर्गक बातम मन लगाओ
काकरकि टुन्‍हक पुरान जीवन त मुरहल ओ टुन्‍हक लौव जीवनजुन परमेश्‍वरम ख्रीष्‍टकसँग नुकल बा
टुन्‍हक वास्‍तविक जीवन त ख्रीष्‍ट जो हुइट ओ उहाँ प्रकट हुइहीँ त टुह्र फे उहाँकसँगसँग प्रकट हुइबो ओ उहाँक महिमम सहभागी हुइबो
संसारम टुह्र आपन शरीरक इच्‍छह मुवादेओ जस्‍त व्‍यभिचार कर्ना इच्‍छा अशुद्ध बात छाडा चाहना गलत विचार ल्‍वाभ आदि काकरकि ल्‍वाभ फे मूर्तिपूजा जो हो
यिह बातक कारण जो परमेश्‍वरक रिस उहाँक आज्ञा नैमनुइयन्‍हकम पर्ठा
टुन्‍हक जीवन फे एक समयम अस्‍तह रह ओ टुह्र यिह हिसाबले चलो
तर आब टुह्र रिस क्रोध डाहा निन्‍दा ओ आपन मुहमसे निस्‍कना फुहर बोली हटाओ
टुह्र आपन पुरान जीवन ओ बानीबेहोरा सब छोररख्‍लो उहओर्से किहुह लभर्ना काम जिन करो। एफि 
आब त टुह्र लौव स्‍वभाव पारख्‍लो। टुह्र परमेश्‍वरक पूर्ण ज्ञान पाइसेको कैक सृष्‍टिकर्ता आपन रूपम यी स्‍वभावह लौव बनैटीबाट। उत  एफि 
उहओर्से यिहाँ ग्रीक ओ यहूदी खतना करल ओ नैकरल असभ्‍य अशिक्षित कमारा ओ फुक्‍का केक्रो भेदभाव नैरहट्‍ तर महत्‍वपूर्ण बात ख्रीष्‍ट केल हुइट ओ उहाँ जो सबजन्‍हकम बाट
टुह्र त परमेश्‍वरक र्‍वाजल प्रिय ओ पवित्र जन हुइटो। उहओर्से टुह्र करुणा दया नम्रता स्‍वाझपन ओ सहनाशक्तिह लुगाअस लगैलरहो। एफि 
टुह्र एकऔरजहन सह्‍क बैठो कुई टुन्‍हक चित्त दुखादेराखल कलसे क्षमा करो। प्रभु टुँहन क्षमा करलअस टुह्र फे एकऔरजहन क्षमा करो। एफि 
यी सब गुणसे बहुत प्रेमह अपनाओ काजेकलसे प्रेम जो सब बातह पूरा एकतम अन्‍ठा
ख्रीष्‍टक शान्‍तिह टुन्‍हक हृदयम राज्‍य करदेओ। यिह शान्‍तिक लाग परमेश्‍वर टुँहन एकठो शरीरम बलैलह। यी बातम टुह्र धन्‍यवादी हुइपर्ठा
ख्रीष्‍टक वचनले टुन्‍हक हृदय भरिभराउ बनाओ। आपन सारा ज्ञानबुद्धिले एकऔरजहन सिखैना ओ सल्‍लाह देना काम करो। ओ हृदयसे परमेश्‍वरप्रति धन्‍यवादी होक भजन स्‍तुतिप्रशंसा ओ आत्‍मिक गीत गाओ। एफि 
टुह्र ज्‍या बोल्‍लसे फे ज्‍या कर्लसे फे सब चिज प्रभु येशूक नाउँम करो ओ उहाँद्वारा जो परमेश्‍वर बाबह धन्‍यवाद देओ
टुह्र गोसिन्यहुँक्र प्रभुह मनपर्ना हिसाबले आपनआपन गोस्‍यन्‍हक अधीनम रहो। एफि   पत्र 
टुह्र गोस्‍यहुँक्र आपनआपन गोसिन्यन प्रेम करो हुँकहीनसे नम्र व्‍यवहार करो। एफि   पत्र 
टुह्र छाईछावन सड्‌डभर आपन डाईबाबक कहल मानो काकरकि असिक कर्लसे परमेश्‍वर खुशी हुइठ। एफि 
टुह्र बाबहुँक्र आपन छाईछावन दिक्‍क जिन लगाओ नकि त हुँक्र निराश होजहीँ। एफि 
टुह्र कमाराहुँक्र आपनआपन मालिकन्‍हक कहल सब बात मानो। मालिकह खुशी पर्ना विचारले केल आँखिक आघ नाहीँ तर प्रभुक डर मान्‍क स्‍वाझ मनले काम करो। एफि 
टुह्र ज्‍या काम कर्लसे फे मनैन्‍हक लाग करअस नाहीँ तर प्रभुक लाग करअस दिलोज्‍यानले करो
काकरकि प्रभुक प्रतिज्ञा करल हक इनामक रूपम टुह्र पउइयाबाटो कना बात टुँहन थाहँ बा। प्रभु ख्रीष्‍ट जो टुन्‍हक मालिक हुइट
गलत काम करुइया जे हुइलसे फे दण्‍ड भोगुइया बा। परमेश्‍वर केक्रो पक्षपात नैकर्ट। व्‍य  एफि 
टुह्र मालिकहुँक्र आपन नोकरहुँकन पक्षपात नैकैक असल व्‍यवहार करो। टुन्‍हक फे स्‍वर्गम मालिक बाट कना बात जिन बिस्राओ। एफि 
सतर्क होक परमेश्‍वरह धन्‍यवाद देटी निरन्‍तर प्रार्थना कर्टिरहो
मै खुशीक खबर प्रचार कर्लक कारण थुनाम परलबाटुँ। आब ख्रीष्‍टक बारेम रहस्‍यमय बात प्रचार करक लाग परमेश्‍वर डगर खोलदेहीँ कैक हमार लाग फे प्रार्थना कैदेओ
म्‍वार लाग प्रार्थना कैदेओ मै जसिक बुझाइपर्ना हो ओसहेँक ब्‍वाल सेकू
विश्‍वास नैकरल मनैनसे बुद्धि पुगाक व्‍यवहार करो ओ पाइल मौकक् पूरा सदुपयोग करो। एफि 
न्‍वानले खाना मीठ बनाइअस टुन्‍हक बोलीवचन सड्‌डभर मीठ ओ रसगर बनाओ। टुह्र सबजहन ठीक हिसाबले जवाफ देह फे जानो
हमार प्रिय भैया तुखिकस जो म्‍वार सब हालखबर टुँहन सुनादेहीँ। ऊ फे हमारसँग प्रभुक सेवा कर्ना विश्‍वासयोग्य भैया हुइट। एफि  प्रे   तिमो 
मै हुँकहीन टुन्‍हकठे पठाइटुँ ओ ऊ हमार बारेम बट्‌वाक टुँहन हौसला देहीँ
ऊ टुह्रमध्‍ये प्रिय ओ विश्‍वासयोग्य भैया ओनेसिमसक सँग लाग्‍क अइटीबाट। ओनेसिमस टुन्‍हक्‍के मनै हुइट। हुँक्र दुनु जन टुँहन सब बात सुनादेहीँ। फिले 
म्‍वारसँग कैदम रहल अरिस्‍तार्खस टुँहन अभिवादन पठारख्‍ल। बारनाबासक भाञ्‍जा मर्कूस फे टुँहन अभिवादन पठारख्‍ल। हुँकहार बारेम मै आघहेँ टुँहन जनादेरख्‍नु ऊ अइहीँ कलसे मजासे स्‍वागत करहो। प्रे   फिले  प्रे   
युस्‍तस कैजिना येशू फे टुँहन अभिवादन पठारख्‍ल। परमेश्‍वरक राज्‍यम म्‍वारसँग काम कर्ना यहूदीहुँक्र यिह तीन जन केल हुइट। हिँक्र महीह धेर हौसला देरख्‍ल
टुह्रमध्‍येक एक जन भैया ख्रीष्‍ट येशूक कमारा इपाफ्रास टुँहन अभिवादन पठारख्‍ल। ऊ टुन्‍हक लाग एकदमसे प्रार्थना कर्टिरठ। टुह्र परमेश्‍वरक इच्‍छा पूर्ण रूपले मानसेको ओ परिपक्‍व हुइसेको कना हुँकहार प्रार्थना बाटन। कल  फिले 
ऊ टुन्‍हक लाग ओ लाउडिकिया ओ हिरापोलिसक मनैन्‍हक लाग धेर मेहनत कैरख्‍ल। मै यी बातक साक्षी हुइटुँ
हमार प्रिय डाक्‍टर लूका ओ डेमास फे टुँहन अभिवादन पठारख्‍ल।  तिमो  फिले 
लाउडिकियम रहल भैयहुँकन नुम्‍फास ओ हुँकहार घरम जम्‍मा हुइना मण्‍डलीह हमार अभिवादन सुनादेहो
टुह्र यी चिठी पहर्क सेक्‍बो त लाउडिकियम रहल मण्‍डलीह फे पह्रक लाग देहहो। ओ लाउडिकियक चिठी टुह्र फे पह्रहो
“प्रभुक देहल काम पूरा करपर्ठा” कैक अर्खिप्‍पसह कैदेहो। फिले 
मै पावल आपनऽ हाँठले टुँहन अभिवादन लिखटुँ। मै कैदम परलबाटुँ कना बात जिन बिस्रैहो। प्रभुक अनुग्रह टुन्‍हकम पलरह
परमेश्‍वर बाबा ओ प्रभु येशू ख्रीष्‍टक थेसलोनिकम रहल मण्‍डलीह हम्र पावल सिलास ओ तिमोथी यी चिठी लिखटी।  हुइना त पैल्‍ह वाक्‍य पह्रबेर यी चिठी तीन जन पावल सिलास ओ तिमोथी मिल्‍क संयुक्त रूपम लिख्‍ल जसिन देखपर्ठा तर वास्‍तवम यी चिठी लिखुइया व्‍यक्ति पावल हुइट ओ काजे यिहाँ सिलास ओ तिमोथीक नाउँ फे उल्‍लेख हुइल् बा कलसे सम्‍भवत पावल थेसलोनिकम रहल समयम हुँक्र पावलकसँग रलह ओ पावल यी चिठी लिखबेर फे हुँक्र पावलकसँग रलह। परमेश्‍वर टुँहन अनुग्रह ओ शान्‍ति देहीँ। प्रे 
हम्र प्रार्थना करबेर सड्‍ड टुह्र सबजहन सम्‍झठी ओ परमेश्‍वरह धन्यवाद देठी
विश्‍वाससे करल टुन्‍हक काम प्रेमसे करल टुन्‍हक परिश्रम ओ प्रभु येशू ख्रीष्‍टम रहल टुन्‍हक सहनशील आशा हमार परमेश्‍वर ओ बाबक सामुन्‍ने हम्र सम्‍झटीरठी
हेरो भैयौ परमेश्‍वर जो टुँहन प्रेम कैक रोज्‍लह कना बात हमन थाहाँ बा
काकरकि टुँहन प्रचार कैगिल् खुशीक खबर गफ केल नैरह तर पवित्र आत्‍मक शक्तिले पक्‍का होक प्रचार कैगिल् सत्‍य वचन रह। ओ टुन्‍हकसँग रहलम टुन्‍हक्‍के हितक लाग हमार जीवन कसिन रह कना बात टुह्र अपन्‍हे जन्‍लबाटो
हो टुन्‍हकम आपत्‌विपत् परिआइल तर फे टुह्र पवित्र आत्‍मक देहल आनन्‍दम वचनह ग्रहण कर्लरलो। यी हिसाबले टुह्र हमार ओ प्रभुक देखासिकी कर्लो। प्रे 
असिक टुह्र माकेडोनिया ओ अखैया क्षेत्रम रहल सब विश्‍वासीन्‍हक आघ एकठो नमुना बनरलो
टुन्‍हक कारणले परमेश्‍वरक वचन माकेडोनिया ओ अखैयम केल नैफैलल् तर परमेश्‍वरम रहल टुन्‍हक विश्‍वासक बात सक्‍कुओर फैलल् बा। याकर बारेम हमार कहपर्ना बात कुछु नैहो
हम्र टुन्‍हकठे अइली त टुह्र हमन कसिन स्‍वागत कर्लो ओ जीवित ओ सत्‍य परमेश्‍वरक सेवा करक लाग मूर्तिपूजमसे कसिक घुम्‍लो कना बात हुँक्र अपन्‍हे बटोइठ
टुह्र त परमेश्‍वरक छावा स्‍वर्गसे अउइयाबाट कैक बट्‌या हेर्ठो हुँ। उहाँ मुवलमसे फेदोस्र परमेश्‍वरक जियाइल येशू हुइट। परमेश्‍वरसे अइना डरलग्‍टिक दण्‍डमसे हमन बँचुइया फे उहाँ जो हुइट
हेरो भैयौ टुन्‍हकठे हमार करल भेटघाट बिनकामक नैरह कैक त टुह्र अपन्‍हे जन्‍लबाटो
टुन्‍हकठे जैनासे आघ हम्र फिलिप्‍पी सहरम दुःख पैलक ओ अपमानित हुइलक बात फे टुँहन थाहाँ बा। तर धेर विरोध हुइटीहुइटी फे हम्र टुँहन खुशीक खबर प्रचार करक लाग परमेश्‍वरसे धेर साहस पैली। प्रे  
काकरकि हमार देहल अर्तीउपदेशम गल्‍ती बात खराब विचार या कुछु छलकपट नैरह
तर परमेश्‍वर हमन योग्य मान्‍क त खुशीक खबर प्रचार कर्ना जिम्‍मा देलह। उहओर्से हम्र मनैन खुशी बनाइक लाग नाहीँ तर हमार मनक जाँच करुइया परमेश्‍वरह खुशी बनाइक लाग बोल्‍ठी
हम्र टुन्‍हकठे कुछु चापलुसी बात नैबटोइली कैक टुह्र जन्‍लबाटो। कुछु पैना ल्‍वाभले हम्र टुन्‍हक लग्‍घक मनै हुइ नैखोज्‍ली कना बातक साक्षी त परमेश्‍वर पलबाट
हम्र मनैनसे आदर नैखोज्‍ली ना त टुँहनसे ना और कौनोजहनसे। हुइना त ख्रीष्‍टक प्रेरित हुइलकओर्से हम्र टुन्‍हकम आपन अधिकार प्रयोग कर सेक्‍नेरलही
तर लर्कोर्‍या डाई आपन लर्कक् वास्‍ता करअस हम्र टुँहनसे नम्र व्‍यवहार कर्ली
हम्र टुँहन धेर प्रेम कर्ली। उहओर्से हम्र आनन्‍दित होक टुँहन परमेश्‍वरक खुशीक खबर प्रचार केल नैकर्ली तर टुह्र हमार लाग अत्रा प्रिय होरलहो कि हम्र आपन प्राणसमेत देहक लाग तयार रलही
हेरो भैयौ हम्र टुँहन परमेश्‍वरक खुशीक खबर प्रचार करबेर किहुह फे भार नैपारी तर आपन खर्च अपन्‍हे कमाइ कैक रातदिन खट्‌क काम कर्लक बात त टुह्र सम्‍झलबाटो
टुह्र विश्‍वासीन्‍हकठे रहल समयम हमार व्‍यवहार स्‍वच्‍छ ठीक ओ निर्दोष रह। यी बातक साक्षी परमेश्‍वर ओ टुह्र अपन्‍हे बाटो
ओ डाईबाबा आपन छाईछावनसे करअस हम्र टुह्र हरेकजहनसे व्‍यवहार कर्ली। यी बात टुँहन थाहँ बा
टुन्‍हक चालचलन परमेश्‍वरक नजरम योग्य ह्‍वाए कना उद्देश्‍यले हम्र टुँहन अर्तीउपदेश उत्साह ओ आदेश देटीरली। काकरकि परमेश्‍वर आपन राज्‍य ओ महिमम टुँहन सहभागी हुइक लाग बलैठ
ओ हम्र परमेश्‍वरह धन्यवाद चह्रैटीरठी काकरकि हम्र टुँहन परमेश्‍वरक वचन सुनैली त टुह्र उ वचनह मनैन्‍हक वचनअस नाहीँ तर जाट्‌टीसे परमेश्‍वरक वचन मान्‍क स्‍वीकार कर्लो। हुइना फे उ परमेश्‍वरकऽ वचन हो ओ उ वचन टुह्र विश्‍वास करुइयन्‍हक जीवनम काम कर्टिरठा
यी बात हमन थाहाँ बा हेरो भैयौ काकरकि टुन्‍हकम जौन बात परिआइल उह बात यहूदिया क्षेत्रम रहल परमेश्‍वरक मण्‍डलीम अर्थात् ख्रीष्‍ट येशूम विश्‍वास करल मनैन्‍हकम परिअइलन। हुँक्र आपनऽ जाति यहूदीनसे सँतावा पैलह ओ ओसहँक टुह्र फे आपनऽ जातिक मनैनसे सँतावा पैलो। प्रे 
उह यहूदी जातिक मनै अगमवक्तन मुवैलह। प्रभु येशूह मुउइयन ओ हमन सँतुइयन फे हुँक्रहे हुइट। हुँक्र परमेश्‍वरह मन नैपर्ना काम कर्ठ ओ सारा मनैन्‍हक विरोधीअस बाट। प्रे     
गैरयहूदीहुँकन मुक्तिक सन्‍देश सुनैना हमार कामम हुँक्र बाधा पुगैल। असिक हुँक्र टिस्‍लहार हुइट्‍सम आपन पापक उप्‍पर पाप थप्‍टीरठ। तर आखिरम परमेश्‍वरक रिस हुँकन्‍हकम पररलन
हेरो भैयौ हमन एक घरिक लाग टुँहनसे दूर हुइ परल तर फे हमार मन त टुन्‍हक्‍केसँग बा। टुँहन आमनेसामने देख्‍ना हमार एकदम धेर चाहना रलकओर्से हम्र टुन्‍हकठे जाइक लाग स्‍याकलसम कोसिस कर्ली
हम्र त टुन्‍हकठे जाइक लाग रलही वास्‍तवम मै पावल झन् घरीघरी कोसिस कर्नु तर शैतान हमन छेकदेहल
काकरकि जब हमार प्रभु येशू अइहीँ तब आशा ओ आनन्‍द कर्ना ओ मुकुट  पावलक समयम असिन मुकुट विशेष किसिमक वनस्‍पतिले बनाजाए ओ खेलकुदम जितल मनैयह पुरस्‍कारक रूपम पहिराजाए। पैलकम गर्व कर्ना कारण का हुई का यी टुह्रहे नैहुइटो
जाट्‌टीसे हमार गौरव ओ आनन्‍द टुह्रहे हुइटो
आखिरम हम्र टुँहनसे दूर होक रह नैस्‍याकलग्‍ली त एथेन्‍सम सिलास ओ मै रना विचार कर्ली प्रे 
ओ तिमोथीहजुन टुन्‍हकठे पठैली। ऊ हमार भैया हुइट ओ परमेश्‍वरक सेवकक् रूपम ख्रीष्‍टक बारेम खुशीक खबर प्रचार कर्ठ। हम्र टुँहन विश्‍वासम बलगर कराइक लाग ओ हौसला देहक लाग हुँकहीन पठैलही
दुःख पैलकम टुह्र कुई फे हरेस जिन खैहो कना हमार चाहना रह। दुःख त हम्र विश्‍वासीन्‍हक जीवनम अइबोकर्ठा कना बात टुह्र जन्‍लबाटो
काकरकि टुन्‍हकसँग रहल समयम हम्र सबजन दुःख पउइयबाटी कैक घरीघरी कलही। हमार कहल बात ठ्‌याक्‍क लागल। यी त टुँहन थाहाँ बा
उहओर्से मै एक्‍को रह नैस्‍याक लग्‍नु त टुह्र विश्‍वासम बलगर पलबाटो कि नाहीँ कैक बुझक लाग मै तिमोथीह टुन्‍हकठे पठैनहुँ। परीक्षा करुइया शैतान कहोँ टुँहन फे फँसाक हमार परिश्रम खर्बास कैदेहल कि कैक मै डरारनहुँ
तर आब त तिमोथी टुन्‍हकठेसे घुम्‍क यिहाँ आरल ओ टुन्‍हक विश्‍वास ओ प्रेमक बारेम खुशीक खबर हमन सुनैल। टुह्र हमन सड्‍ड प्रेमसे सम्‍झठो ओ हम्र टुँहन भेँट्‍ना धेर चाहना करलअस टुह्र फे हमन भेँट्‍ना धेर चाहना कर्लबाटो कना खबर ऊ देल। प्रे 
उहओर्से हेरो भैयौ टुन्‍हक विश्‍वासक खबर सुन्‍क हम्र आपन सारा दुःखकष्‍टम फे हौसला पारख्‍ली
काकरकि टुह्र प्रभुम स्‍थिर बाटो कैक हम्र सुन्‍ली त हमन लौव जीवन पाइलअस लागल
टुन्‍हक लाग हम्र परमेश्‍वरह जत्रा धन्यवाद देलसे फे नैपुगट टुन्‍हक कारणले हम्र परमेश्‍वरक सामुन्‍ने धेर आनन्‍दक अनुभव कर्ठी
टुँहनसे फेदोस्र भ्‍याँट कैक टुँहन आकुर सिकाइसेकी ताकि टुन्‍हक विश्‍वासम ज्‍याज्‍या बातक कमी बा उ पूरा हुई कना उद्देश्‍यले हम्र रातदिन जोड्‍दार प्रार्थना कर्ठी
आब हमार परमेश्‍वर ओ बाबा अपन्‍हे ओ हमार प्रभु येशू हम्र टुन्‍हकठे जैना डगर हमार लाग बनादेहीँ
ओ जौन हिसाबले हम्र टुँहन प्रेम कर्ठी उह हिसाबले प्रभु टुँहन एकआपसम ओ सबजहनसे प्रेमम झन्झन् बह्रैटीरहीँ ओ भर्क फल्‍कना बनैहीँ कना हमार प्रार्थना बा
उह प्रेमले टुन्‍हक मन अडिग हुई ताकि जब हमार प्रभु येशू आपन सारा पवित्र मनैन्‍हकसँग फेदोस्र अइहीँ तब टुह्र हमार परमेश्‍वर ओ बाबक सामुन्‍ने निर्दोष ओ पवित्र हुइबो कना हमार प्रार्थना बा
आखिरम हेरो भैयौ टुन्‍हक जीवन झन्झन् असल हुइटीजाए कैक प्रभु येशूक नाउँम हमार जोड्‌दार बिन्‍ती बा। परमेश्‍वरह मनपर्ना हिसाबले कसिक जिएपर्ठा कैक हम्र टुँहन सिखारख्‍ली ओ हमार सिखाइलअस टुह्र जिटी फे बाटो
काकरकि हम्र प्रभु येशूसे पाइल अधिकारले टुँहन देहल निर्देशन टुह्र जन्‍लबाटो
परमेश्‍वर टुह्र पवित्र हुइल् चहठ उहओर्से व्‍यभिचारसे अलग रहो
पवित्र ओ आदरणीय तरिकाले आपन गोसिन्यसे जीवन बितैना बात हरेक व्‍यक्ति जानपर्ठा।  ग्रीक भाषक स्रोतमसे यी पदह अनुवाद कर्ना और सम्‍भावित तरिका पवित्र ओ आदरणीय तरिकाले आपन शरीरह अधीन कर्ना बात हरेक व्‍यक्ति जानपर्ठा
परमेश्‍वरह नैचिन्‍हल मनैन्‍हकअस कामवासनक खराब विचार जिन करो
असिन खराब काम कैक कुई फे विश्‍वासीकमसे नाजायज फाइदा जिन लुटहो। परमेश्‍वर असिक करुइयनसे बद्‍ला लेठ। हम्र यी बातक बारेम टुँहन पैल्‍हहेँ गम्‍भीर चेताउनी देरख्‍ली
काकरकि परमेश्‍वर हमन अपवित्र नाहीँ तर पवित्र जीवन बिताइक लाग बलैलह
उहओर्से यी निर्देशनह इन्‍कार करुइयन मनैन नाहीँ परमेश्‍वरह इन्‍कार कर्ठ जौन परमेश्‍वर आपन पवित्र आत्‍मा टुँहन देठ
एकआपसम प्रेम कर्ना बारेम टुँहन लिखपर्ना आवश्‍यक नैहो काकरकि एकआपसम प्रेम करपर्ठा कैक त टुह्र परमेश्‍वरसे सिखरख्‍लो
वास्‍तवम टुह्र सारा माकेडोनियक विश्‍वासीहुँकन प्रेम कर्ठो। तर फे हेरो भैयौ आकुर धेर प्रेम कर्टीजाओ कैक हम्र टुँहनसे बिन्‍ती करटी
हम्र टुँहन पैल्‍हहेँ देहल निर्देशन अनुसार शान्‍त जीवन बितैना आपनआपन कामम ध्‍यान देना ओ आपनऽ हाँठले कमैना धेर से धेर कोसिस करो
यदि टुह्र असिक कर्बो कलसे ख्रीष्‍टम विश्‍वास नैकरुइयन फे टुन्‍हक आदर करहीँ ओ टुँहन केक्रोम फे भर पर नैपरी
हेरो भैयौ मुस्‍याकल विश्‍वासीन का हुहीन् कना बारेम टुह्र बात बुझल हम्र चहठी ताकि टुँहन आशा नैरना मनैन्‍हकअस शोक कर नैपरी
काकरकि हम्र येशू मुल ओ फेदोस्र जियागैल कैक विश्‍वास कर्ठी ओ येशू फेदोस्र अइहीँ त मुनासे आघ येशूम विश्‍वास करल मनैन परमेश्‍वर फेदोस्र जियादेहुइयाबाट ओ उहाँकसँग अनुइयाबाट
प्रभुक देहल वचन हम्र टुँहन देठी कि प्रभु फेदोस्र अइना दिनसम हम्र जिटीह रहुइयन उ मुवल मनैनसे आघ उहाँह नैभेटैनेहुइटी।  कोर 
काकरकि प्रभु अपन्‍हे हुकुम गुञ्‍ज्रटी स्‍वर्गसे अउइयाबाट। उह समयम मुख्‍य स्‍वर्गदूतक बरा आवाज अउइया बा ओ परमेश्‍वरक तुरही बजैलक आवाज सुन्‍जउइया बा। ख्रीष्‍टम विश्‍वास कैक मुवुइयन सबसे आघ जियाजउइयाबाट
तब हुँकन्‍हक सँगसँग प्रभुह आकाशम भेटाइक लाग हम्र जिटीह रहुइयन बद्रीम उठाजउइयाबाटी। असिक हम्र सड्‌डभर प्रभुकसँग रहुइयाबाटी
उहओर्से यी वचनले एकऔरजहन हौसला देटिरहो
हेरो भैयौ प्रभु कैह्‍या ओ कत्राजुन अइहीँ कना बारेम टुन्‍हक लाग लिखदेहपर्ना आवश्‍यक नैहो
काकरकि प्रभुक अइना दिन त रात्‍क चोर्‍वा आइअस सुटुक्‍क अउइया बा कैक टुँहन पूरा थाहाँ बा। मत्ती  लूक   पत्र 
मनै “शान्‍ति ओ सुरक्षा” कटीरहल समयम गर्भवती जन्‍नीमनैयह व्‍याथा लागअस हुँकन्‍हकम विपत्ति एकचोट्‌टे अउइयाबाटन ओ हुँक्र उम्‍क नैपैनेहुइट
तर हेरो भैयौ टुह्र यी बातक बारेम अन्‍धकारम नैहुइटो। उहओर्से प्रभु अइना दिन टुँहन चोर्‍वाअस चकित नैपर्नेहो
काकरकि टुह्र सबजन अजरारक ओ दिनक सन्‍तान हुइटो। हम्र रातिक ओ अन्‍धकारक सन्‍तान नैहुइटी।  यी सन्‍दर्भम अजरार कलक धार्मिकता ज्ञान मुक्ति या परमेश्‍वर हुइसेकी
उहओर्से हम्र औरजन्‍हकअस सुत नैपरट तर जागा रहपर्ठा ओ अपन्‍हेह अनुशासनम ढरपर्ठा
सुतुइयन रात्‍क सुत्‍ठ ओ मत्‍वरेन फे रात्‍क जो मत्‍वार हुइठ
तर हम्र त दिनक सन्‍तान हुइलकओर्से हम्र अनुशासनम पलरही। विश्‍वास ओ प्रेमह छातीपाताअस ओ मुक्तिक आशह टोपअस पहिर्क सुरक्षित रही। यशै  एफि 
काकरकि परमेश्‍वर हमारम आपन रिस झारक लाग नाहीँ तर प्रभु येशू ख्रीष्‍टद्वारा हमन मुक्ति देहक लाग रोज्‍लह
येशू हमार लाग मुल ताकि हम्र चाहा जिटीह रही चाहा मुवल रही हम्र उहाँकसँग जियपाई
उहओर्से एकऔरजहन उत्‍साह देना ओ विश्‍वासम बलगर बनैना काम करो जौन काम टुह्र कर्टी फे बाटो
हेरो भैयौ हम्र बिन्‍ती करटी कि टुन्‍हक बीचम दिलोज्‍यानले प्रभुक काम कर्ना ओ टुँहन निर्देशन देना अगुवन आदर करो
हुँकन्‍हक कर्लक कामक लाग हुँकन प्रेमसे धेर आदर ओ सम्‍मान करो। ओ एकआपसम मेलमिलापम रहो
हेरो भैयौ अल्‍छी मनैन चेताउनी देओ हरेस खैना मनैन साहस देओ कमजोर मनैन सहायता करो ओ सबजहनसे सहनशीलता देखाओ कैक हम्र टुँहनसे बिन्‍ती करटी
खराबीक बद्‍ला खराबी कुई फे जिन कर तर एकऔरजन्‍हक ओ सबजन्‍हक भलाइ कर्ना कोसिस करो
सड्‍ड आनन्‍दित रहो
प्रार्थना कर्टिरहो
सब परिस्‍थितिम धन्यवाद चह्राओ काकरकि टुह्र ख्रीष्‍ट येशूम विश्‍वास करुइयन्‍हक लाग परमेश्‍वरक इच्‍छा यिह हो
पवित्र आत्‍मक कामह जिन रोको
अगमवाणीह हेल्‍हा जिन करो
तर सब कहल बातक जाँच करो ओ असल बातह पक्रलरहो
सब किसिमक खराबीमसे अलग रहो
शान्‍ति देहुइया परमेश्‍वर अपन्‍हे टुँहन सम्‍पूर्ण हिसाबले पवित्र बनैहीँ ओ हमार प्रभु येशू ख्रीष्‍ट फेदोस्र नैआइटसम टुन्‍हक आत्‍मा प्राण  आत्‍मा प्राण बाइबलम आत्‍मा ओ प्राण अल्‍गैना मुस्‍किल बात हो। उ दुनु चिजह सँगसँग व्‍यक्तिक एकठो द्‍याख नैसेक्जिना भागक रूपम बुझ सेक्‍जिठा। ओ शरीर निर्दोष ह्‍वाए कना हमार आशा बा
परमेश्‍वर जो यी सब करुइयाबाट काकरकि टुँहन बलुइया परमेश्‍वर विश्‍वासयोग्य बाट
हेरो भैयौ हमार लाग फे प्रार्थना कैदेहो
सबजहन पवित्र प्रेमले अभिवादन करहो
मै टुँहन प्रभुक नाउँम आज्ञा देहटुँ कि यी चिठी पहर्क सबजहन सुनादेहो
हमार प्रभु येशू ख्रीष्‍टक अनुग्रह टुन्‍हकसँग पलरह
हमार परमेश्‍वर बाबा ओ प्रभु येशू ख्रीष्‍टक थेसलोनिकम रहल मण्‍डलीह हम्र पावल सिलास ओ तिमोथी यी चिठी लिखटी। प्रे 
परमेश्‍वर बाबा ओ प्रभु येशू ख्रीष्‍ट टुँहन अनुग्रह ओ शान्‍ति देहीँ
हेरो भैयौ हम्र टुन्‍हक लाग परमेश्‍वरह धन्यवाद देहहीपर्ठा। ओ यी ठीक फे हो काकरकि टुन्‍हक विश्‍वास एकदम धेर बाह्रल बा ओ एकआपसम टुह्र हरेकजन्‍हक प्रेम फे झन्झन् बहर्टीगैरहल
उहओर्से हम्र टुन्‍हक बारेम परमेश्‍वरक और मण्‍डलीम गर्व कैक बोल्‍ठी। हम्र खासकैक सतावट ओ दुःखकष्‍टम टुन्‍हक सहना शक्तिक ओ विश्‍वासक बारेम गर्व कर्ठी
परमेश्‍वर यिह दुःखकष्‍टह प्रयोग कैक आपन न्याय प्रमाणित करुइयाबाट। उहाँ टुँहन परमेश्‍वरक राज्‍यम जैना योग्य बनैटीबाट। ओक्र लाग त टुह्र दुःख भ्‍वागटो
परमेश्‍वर ठीकसे न्याय कर्ठ उहाँ टुँहन दुःख देहुइयन दुःख देहुइयाबाट
ओ टुह्र दुःख भोगुइयन ओ हमन सुख देहुइयाबाट। यी काम तब हुई जब प्रभु येशू आपन शक्तिशाली स्‍वर्गदूतन्‍हकसँग आगीक लहरम स्‍वर्गमसे देखपरहीँ
परमेश्‍वरह नैचिह्‍न्‍ना मनैन ओ हमार प्रभु येशू ख्रीष्‍टक बारेम सुनागैल खुशीक खबरह नैटेर्ना मनैन उहाँ दण्‍ड देहुइयाबाट
हुँक्र प्रभुक उपस्‍थिति ओ उहाँक शक्तिशाली तेज अजरारमसे निक्रावापैहीँ ओ सड्‌डभरिक लाग नाश कैजहीँ। यशै 
यी तब हुई जब प्रभु येशू फेदोस्र अइहीँ। उ दिन उहाँ आपन पवित्र मनैनसे ओ सारा विश्‍वासीनसे आदर ओ प्रशंसा पउइयाबाट। उ बगालम टुह्र फे रबो काकरकि टुह्र हमार कहल बातम विश्‍वास कर्लो
उहओर्से हम्र टुन्‍हक लाग प्रार्थना कैदेटीरठी। परमेश्‍वर टुँहन जौन जीवनक लाग बलैल उहाँ टुँहन वाकर योग्य बनैहीँ ओ उहाँक शक्तिले हरेक असल उद्देश्‍य ओ विश्‍वासक काम करक लाग सहायता करहीँ कैक हम्र उहाँसे कठी
तब टुन्‍हक चालचलनक कारण हमार प्रभु येशूक नाउँक आदर हुउइया बाटन ओ टुह्र फे उहाँकसँग आदर पउइयाबाटो। हमार परमेश्‍वर ओ प्रभु येशू ख्रीष्‍टक अनुग्रहक कारणले यी सब सम्‍भव बा
हेरो भैयौ आब हमार प्रभु येशू ख्रीष्‍ट फेदोस्र अइना ओ हम्र उहाँह भेटाइक लाग जम्‍मा हुइना विषयम स्‍पष्‍ट हुई।  थेस  हम्र टुँहनसे बिन्‍ती करटी कि
यदि कुई प्रभुक अइना दिन पुगरलन कही कलसे टुह्र चिन्‍ता जिन करहो या विचलित जिन हुइहो। उ दिनिक बारेम हम्र अगमवाणी ब्‍वालबेर या प्रचार करबेर ओसिक कली हुँ कैक कुई दाबी करसेक्‍ठ या कुई हमार नाउँ पार्क लिखल चिठी पठाई फे सेक्‍ठ तर हुँकन्‍हक बातम विश्‍वास जिन करहो
हुँक्र ज्‍या कलसे फे हुँकन्‍हक उल्‍कम जिन लगहो। काकरकि परमेश्‍वरक विरोधम अन्‍तिम विद्रोह नैहुइटसम ओ व्‍यवस्‍था भङ्‌ग करुइया ओ नाश हुउइया व्‍यक्ति नैदेखपरट्‌सम उ दिन अउइया नैहो
उ व्‍यक्ति मनै परमेश्‍वर मान्‍क पूज्‍लक सब चिजिक विरोध करुइया बा ओ अपन्‍हेह सबसे उच्‍च घोषणा करुइया बा। अत्र केल नैहोक ऊ परमेश्‍वरक मन्‍दिरम समेत बैठुइया बा ओ “परमेश्‍वर मैहे हुइटुँ” कहुइया बा। दान  इज 
यी विषयम त टुन्‍हक्‍केसँग रहलम मै टुँहन सिखैनहुँ। टुँहन याद नैहो का
दिन पुग्‍लसे उ दुष्‍ट देखपरुइया जो बा। आब का चिज ओहीह रोक्‍लबाटस कना बात त टुह्र जन्‍लबाटो
व्‍यवस्‍था भङ्‌ग करुइया गोप्‍य रूपम पैल्‍ह्‍हेँ आपन काम सुरु कैराखल। तर ओहीह रोकुइयह नैहटाजाइट्‍सम उ रोकजैलरहुइया बा
तबदोस्र व्‍यवस्‍था भङ्‌ग करुइया व्‍यक्ति देखपरुइया बा। तर प्रभु येशू तेज अजरारम आक आपन मुहक एक्‍क साँसले ओहीह नाश कैदेहुइयाबाट। यशै 
व्‍यवस्‍था भङ्‌ग करुइया व्‍यक्ति शैतानक शक्ति लेक अउइया बा ओ सब किसिमक चमत्‍कार ओ अचम्‍मअचम्‍म काम कर्लक बहाना बनुइया बा। मत्ती 
ऊ हरेक किसिमक छल कैक नाश हुइना सबजहन ध्‍वाखा देहुइया बा काकरकि हुँक्र मुक्ति देना सत्‍य वचनह प्रेम कर ओ स्‍वीकार कर नैचहल
उहओर्से हुँक्र झूट बातम विश्‍वास करहीँ कैक परमेश्‍वर हुँकन भर्मैना शक्ति पठुइयाबाट
हुँक्र सत्‍य वचनम विश्‍वास नैकैक दुष्‍ट चालचलनम खुशी हुइलकओर्से हुँक्र दोषी ठह्राजउइयाबाट
प्रभुक प्रेम करल भैयौ हम्र टुन्‍हक लाग परमेश्‍वरह सड्‍ड धन्यवाद देहहीपर्ठा काकरकि परमेश्‍वर सुरुहम टुँहन मुक्ति देहक लाग रोज्‍ल। उ मुक्ति टुँहन पवित्र बनैना पवित्र आत्‍मसे ओ सत्‍य बातम टुन्‍हक करल विश्‍वाससे अइठा
हम्र टुँहन प्रचार करल खुशीक खबरह माध्‍यम बनाक परमेश्‍वर टुँहन बलैलह। टुह्र फे हमार प्रभु येशू ख्रीष्‍टकअस आदर पाइसेको कैक उहाँ टुँहन बलैलह
उहओर्से हेरो भैयौ विश्‍वासम बलगर होओ ओ चाहा मुहक वचनले ह्‍वाए चाहा लिखल चिठीले ह्‍वाए हमार सिखाइल बात पक्रलरहो
आब हमन प्रेम करुइया ओ अनुग्रहद्वारा हमन सड्‌डभर उत्‍साह ओ असल आशा देहुइया हमार प्रभु येशू ख्रीष्‍ट अपन्‍हे ओ परमेश्‍वर बाबा
टुँहन उत्‍साह देटीरहीँ ओ हरेक असल काम ओ वचनम टुँहन शक्ति फे देटीरहीँ
आखिरम हेरो भैयौ हमार लाग फे प्रार्थना कैदेहो ताकि प्रभुक वचन टुन्‍हक बीचम फैलल्‌अस चारिओर झट्‌ट फैल स्‍याक ओ याकर धेर आदर ह्‍वाए
ओ हम्र खराब ओ दुष्‍ट मनैनसे छुट्‌कारा पाइसेकी काकरकि सबजन त विश्‍वास नैकर्ट
तर प्रभु विश्‍वासयोग्य रलकओर्से उहाँ टुँहन बलगर बनुइयाबाट ओ दुष्‍टसे  दुष्‍टसे याकर और अर्थ “शैतानसे” फे हुइसेक्‍ठा। रक्षा करुइयाबाट
ओ प्रभुक कारणले टुह्र हमार कहल बात मन्‍टीबाटो ओ मन्‍टीरहुइयाबाटो कना हमार विश्‍वास बा
प्रभु जो टुँहन परमेश्‍वरक प्रेम बुझ्‍ना ओ ख्रीष्‍टकअस धैर्यधारण कर्ना शक्ति देहीँ
हेरो भैयौ प्रभु येशू ख्रीष्‍टक नाउँम हम्र टुँहन आज्ञा देहटी कि अल्‍छी विश्‍वासीनसे ओ हमार सिखाइल वचन अनुसार नैचलुइयनसे अलग रहो
काकरकि कसिक हमार देखासिकी करपर्ठा कना बात त टुह्र जन्‍लबाटो। हम्र टुन्‍हकसँग रहलम अल्‍छी नैरलही
पैँसा बिना तिर्ल हम्र केक्रो घर फे नैखैली। बेनसे टुह्र किहुह फे भार जिन पर कैक हम्र रातदिन खट्‌क काम कर्ली
सहायता पैना हमार हक नैहोक नैहो तर टुन्‍हक बीचम एकठो उदाहरण बनक लाग हम्र ओसिक कर्लही
“यदि कुई काम नैकरट्‍ कलसे ऊ खैना फे जिन खाए” कैक त हम्र टुन्‍हक्‍केसँग रहलम कलही
टुह्रमध्‍ये कुईकुई त अल्‍छी बाटो कैक सुन्‍मिल्‍ठा। हुँक्र कामक नाउँम एकठो सीँका फे नैउठैट तर आनक कामम भर लबलबलबलब हाँठ करैठ
हम्र असिन मनैन प्रभु येशू ख्रीष्‍टक नाउँम आज्ञा ओ अर्ती देहटी कि हुँक्र आपन खाइक लाग अपन्‍हे खुरुखुरु काम करहीँ
हेरो भैयौ भलाइ कर्ना कामम पाछ जिन हटो
यी चिठीम हमार लिखल वचन जे पालन नैकरट्‍ ओहीह चिन्‍ह्‍लरहो ओ ओहीसे सङ्‌गतऽ जिन करो त ऊ अपन्‍हे शरमम परी
तर फे ओहीह शत्रुऽ जिन मनहो बेनसे भैया मान्‍क चेताउनी देहो
शान्‍ति देहुइया प्रभु अपन्‍हे हर समयम हर किसिमले टुँहन शान्‍ति देटीरह्‍हीँ। प्रभु टुह्र सबजन्‍हकसँग रह्‍हीँ
मै पावल आपनऽ हाँठले अभिवादन लिख्‍क पठाइटुँ। म्‍वार सक्‍कु चिठीक चिनारी यिह हो। मै असहेँक लिख्‍ठुँ
हमार प्रभु येशू ख्रीष्‍टक अनुग्रह टुह्र सबजन्‍हकसँग पलरह
हमन मुक्ति देना परमेश्‍वर ओ आशा देना ख्रीष्‍ट येशूक आज्ञा अनुसार नियुक्त हुइल् मै पावल ख्रीष्‍ट येशूक प्रेरित यी चिठी
म्‍वार साँचो आत्‍मिकी छावा तिमोथीह लिखटुँ। परमेश्‍वर बाबा ओ हमार प्रभु ख्रीष्‍ट येशू टुँहीन अनुग्रह दया ओ शान्‍ति देहीँ। प्रे 
मै माकेडोनिया जाइबेर टुँहीन एफिसस सहरम रहक लाग कनहुँ ओ आब फेदोस्र कहटुँ कि टुँ उहँ पलरहो ओ झूट शिक्षा सिखैना मनैन कर्रा आज्ञा देओ
हुँक्र अर्थनाबर्थक बट्‌कोहीम ओ कबु नैओरैना वंशावलीम जिन अलमलैहीँ कैक हुँकन आज्ञा देओ। ओसिन बातले वादविवाद केल अनैठा ओ परमेश्‍वरम विश्‍वास कर्लक जीवन जियक लाग किहुह कुछु सहायता नैकरट्‍
म्‍वार देहल निर्देशनक उद्देश्‍य त सब विश्‍वासीहुँक्र प्रेम करहीँ कना हो जौन प्रेम शुद्ध हृदय असल विवेक ओ सक्‍कली विश्‍वाससे उत्‍पन्‍न हुइठा
तर कत्रा जन यी सब बात छोर्क फोगट्‌या गफम अलमलाइल बाट
हुइना त हुँक्र मोशक व्‍यवस्‍था सिखैना गुरु हुइखोज्‍ठ तर हुँक्र अप्‍न खूब जन्‍नाहाअसक कर्लसे फे आपन बट्‌वाइल बात अपन्‍हे नैजन्‍ट
ठीकसे चलैलसे व्‍यवस्‍था असल हो कना बात हमन थाहाँ बा
हमन यी फे थाहाँ बा कि व्‍यवस्‍था असल मनैयक लाग बनल नैहो तर कानून उल्‍लङ्‍घन करुइयन्‍हक लाग ओ अपराधीन्‍हक लाग परमेश्‍वरह नैमनुइयन्‍हक लाग ओ पापीन्‍हक लाग दुष्‍ट ओ अधर्मीन्‍हक लाग आपन डाईबाबक हत्‍या करुइयन्‍हक लाग औरजन्‍हक हत्‍या करुइयन्‍हक लाग बनल हो
अत्र केल नैहोक व्‍यवस्‍था त व्‍यभिचारीन्‍हक लाग समलिङ्‌गीन्‍हक लाग मानव बेचबिखन करुयन्‍हक लाग झूट बोलुइयन्‍हक लाग झूट किरिया खउइयन्‍हक लाग ओ सत्‍य सिद्धान्‍तक विरोधम हुइना और कौनो कामक लाग फे बनल हो
सत्‍य सिद्धान्‍त यिह हो जौन परमधन्य परमेश्‍वर महीह सुम्‍पलक महिमित खुशीक खबर अनुसार बा
म्‍वार कामम महीह बल देना हमार प्रभु ख्रीष्‍ट येशूह मै धन्यवाद देठुँ। उहाँ महीह विश्‍वास कैक जो आपन कामम लगैलह
हुइना त मै पैल्‍ह प्रभुक अनादर कर्नु ओ एक्‍को फे दया नैकैक उहाँक मनैन सतैनु तर परमेश्‍वर महीह दया कर्ल काकरकि उ ब्‍याला मै विश्‍वास नैकर्लरनहुँ ओ यी सब काम मै अनजानम कर्नहुँ। प्रे  
ओ हमार प्रभु ख्रीष्‍ट येशू अत्रा अनुग्रही रलह कि उहाँ महीह विश्‍वास ओ प्रेमले भरिपूर्ण बनैल
यी सत्‍य वचन हो ओ सबजन यहीह स्‍वीकार करपर्ठा ख्रीष्‍ट येशू पापी मनैन बँचाए जो यी संसारम अइलह। ओ सबसे पापी मै हुइटुँ
तर मै सबसे पापी रलसे फे परमेश्‍वर महीह दया कर्ल ओ ख्रीष्‍ट येशू महीह महान धैर्य देखैलक एकठो उदाहरण महीह हुइदेल। और जन फे ख्रीष्‍टम विश्‍वास करहीँ ओ अनन्‍त जीवन पैहीँ कैक उहाँ यी काम कर्ल
परमेश्‍वरह सारा आदर ओ महिमा सड्‌डभर ह्‍वाए। उहाँ अनन्‍तकालसम रना राजा हुइट जे कबु नैमुट ओ नैदेखपर्ट। उहाँ केल परमेश्‍वर हुइट। आमेन
म्‍वार छावा तिमोथी टुँहार बारेम पैल्‍हहेँ कैगिल् अगमवाणी अनुसार मै टुँहीन यी निर्देशन देहटुँ। यदि टुँ यी निर्देशन पालन कर्बो कलसे प्रभुक युद्धम टुँ मजासे लडाइँ कर सेक्‍बो
विश्‍वासयोग्य होओ ओ असल विवेक कायम करो। कुईकुई मनै विवेक अनुसार नैचल्‍लक कारण आपन विश्‍वास गुमाडर्ल
हुँक्रमध्‍ये दुइ जन त हुमेनियस ओ अलेक्‍जेन्‍डर हुइट। हुँक्र परमेश्‍वरक बदनाम कर छोरहीँ कैक मै हुँकन शैतानक हाँठम सुम्‍पदेरख्‍नु
आब सबसे पैल्‍ह मै कहटुँ कि सारा मनैन्‍हक लाग बिन्‍तीभाउ प्रार्थना अन्‍तरबिन्‍ती ओ धन्यवाद परमेश्‍वरह चह्रैना काम करपर्ठा
राजा ओ सरकारक मनैन्‍हक लाग फे प्रार्थना करो तब हम्र परमेश्‍वरक आराधना ओ आदर कर्टी सुखशान्‍तिम जीवन बिताइ पैबी
असिक प्रार्थना कर्ना मजा हो ओ हमन मुक्ति देना परमेश्‍वर फे यिह मन परैठ
परमेश्‍वर सारा मनै मुक्ति पाइल ओ सत्‍य बात बुझल चहठ
काकरकि परमेश्‍वर एकठो केल बाट ओ परमेश्‍वरक ओ मनैन्‍हक बीचम मध्‍यस्‍थकर्ता फे एकठो केल बाट। उ मनैया ख्रीष्‍ट येशू हुइट
उहाँ सबजहन छुट्‌कारा देना म्‍वाल तिरक लाग अपन्‍हेह बलिदानक रूपम देल। परमेश्‍वर यी गवाही संसारह ठीक समयम देल
यिह बातक प्रचार करक लाग परमेश्‍वर महीह एकठो प्रचारक ओ प्रेरित हुइक लाग रोज्‍लह। गैरयहूदीहुँक्र येशूम विश्‍वास करहीँ कना उद्देश्‍यले हुँकन सत्‍य बात सिखाइक लाग उहाँ महीह पठैलह। मै बढाइचढाइ नैकरठुइटुँ सत्‍य बात केल कहटुँ।  तिमो 
आराधना कर्ना हरेक ठाउँम पुरुषहुँक्र रिस ओ वादविवाद बिना कर्ल आपन पवित्र हाँठ स्‍वर्गओर उठाक प्रार्थना करल मै चहठुँ
ओसहेँक महिलाहुँक्र फे सिदासादा पहिरणम रहल मै चहठुँ। हुँक्र सुहैना हिसाबले लुगा लगाइपर्ठा ठिस पार्क झोँटी पर्ना स्‍वान मोतीक गरगहना ओ दामीदामी लुगा लगाक अपन्‍हेह आकर्षित नैपारपरट्‍।  पत्र 
तर असल कामले अपन्‍हेह सँप्राइपर्ठा। यिहिँले परमेश्‍वरक भक्ति कर्ठुं कना महिलाहुँकन सुहावन बनैठा
महिलाहुँक्र अधीनम रह्‍क चूपचाप सिखपर्ठा
महिलाहुँक्र पुरुषहुँकन सिखैना ओ अधिकार जमैना बातम मै अनुमति नैदेटुँ। हुँक्र चूप रहपर्ठा
काकरकि परमेश्‍वर पैल्‍ह आदमह बनैलह तबदोस्र हव्‍वह बनैलह। उत 
शैतानक छलम आदम नैपर्ल तर छलम पर्क परमेश्‍वरक आज्ञा भङ्‌ग करुइया त हव्‍वा जो रलही। उत 
तर फे यदि महिलाहुँक्र नम्र होक विश्‍वासम प्रेमम ओ पवित्रताम पलरह्‍हीँ कलसे लर्का जन्‍माइबेर हुँक्र मुक्ति पैहीँ।  सायद यी पद उत्‍पत्ति  से सम्‍बन्‍धित बा। हव्‍वा त सारा मानव जातिन्‍हक येशू ख्रीष्‍टक समेत डाई रलही उत्‍पत्ति । उह येशूद्वारा सारा मनैन्‍हक लाग मुक्ति आइल्। उहाँ कलबरीक क्रूसम शैतान पाप ओ मृत्‍युह नाश पर्ल
यदि कुई मण्‍डलीक रेखदेख कर्ना मनैया हुइना इच्‍छा कर्ठा कलसे उ मजा विचार हो। यी एकदम सत्‍य बात हो
मण्‍डलीक रेखदेख कर्ना मनैया कुई फे दोष लगाइ नैसेक्‍ना जीवन जिएपर्ठा ओ आपन गोसिन्याप्रति विश्‍वासयोग्य हुइपर्ठा।  आपन गोसिन्याप्रति विश्‍वासयोग्य हुइपर्ठा याकर और अर्थ यी फे हुइसेक्‍ठा यदि ऊ भ्‍वाज कैरख्‍ल कलसे हुँकहार एक्‍कठो गोसिन्या हुइपर्ठा। ऊ आत्‍मसंयमी समझदार असल चालचलन रहल मनैन स्‍वागतसत्‍कार कर्ना ओ औरजहन सिखाइ सेक्‍ना हुइपर्ठा। तीत 
ऊ मत्‍वर्‍या झनक्‍क रिसैना हुइ नैपरट्‍ बेनसे सहना हुइपर्ठा। ऊ झग्रा नैकर्ना ओ धनक ल्‍वाभ नैकर्ना हुइपर्ठा
ऊ आपन घर मजासे चलाइ सेक्‍ना हुइपर्ठा ओ हुँकहार लर्कापर्का कहल मन्‍ना ओ हुँकहार आदर कर्ना हुइपर्ठा
काकरकि आपन घरपरीवारह मजासे तह लगाइ नैसेक्‍ना मनैया परमेश्‍वरक मण्‍डलीक रेखदेख कसिक कर सेकी
ऊ भक्‍खरिक विश्‍वास करल सिखारु फे नैहुइपरट्‍ नकि त ऊ घमण्‍डले फुल्‍क शैतानकअस दण्‍डम पर्क नाश हुई
मण्‍डलीसे बाहर रहल मनैनसे फे ऊ आदर पाइल हुइपर्ठा। तब केल हुँकहार बदनाम नैहुइहीन ओ शैतानक जालम फे नैपरहीँ
ओसहेँक डिकन होक सेवा करुइयन असल चालचलन रहल हुइपर्ठा। ऊ बतचिफ्‍लार मत्‍वर्‍या ओ धनक लोभी हुइ नैहुइपरट्‍
हुँक्र परमेश्‍वरक प्रकट करल सत्‍य बातह शुद्ध विवेकले पक्रलरहपर्ठा
पैल्‍ह त हुँकन्‍हक मूल्‍याङ्‍कन हुइपर्ठा। यदि ठीक ठहर्ल कलसे हुँक्र डिकन होक सेवा करसेक्‍ठ
ओसहेँक हुँकन्‍हक गोसिनेन  हुँकन्‍हक गोसिनेन याकर और अर्थ यी फे हुइसेक्‍ठा मण्‍डलीम सेवा कर्ना महिलाहुँक्र फे असल चालचलन रहल आनक बदनाम नैकर्ना आत्‍मसंयमी ओ सब बातम विश्‍वासी हुइपर्ठा
हरेक डिकन आपन गोसिन्याप्रति विश्‍वासयोग्य हुइपर्ठा।  आपन गोसिन्याप्रति विश्‍वासयोग्य हुइपर्ठा याकर और अर्थ यी फे हुइसेक्‍ठा यदि ऊ भ्‍वाज कैरख्‍ल कलसे हुँकहार एक्‍कठो गोसिन्या हुइपर्ठा। ऊ आपन लर्कापर्कन ओ आपन घरपरिवारन मजासे चलाइपर्ठा
डिकन होक मजासे सेवा करुइयन बरा इज्‍जत कमैहीँ ओ ख्रीष्‍ट येशूम आपन करल विश्‍वासक बारेम फे औरजहन साहससे कह सेक्‍ना क्षमता पैहीँ
मै टुँहारठे झट्‌ट अइना आशा कैरख्‍नु तर फे यी निर्देशन टुँहीन लिखटुँ
ताकि यदि मै अइना ढिल करम कलसे परमेश्‍वरक परिवारम एकऔरजहनसे करपर्ना व्‍यवहार टुँ यिह चिठी मार्फत जन्‍लरहो। यी घराना त जीवित परमेश्‍वरक मण्‍डली सत्‍य सन्‍देशक खुँटा ओ जगअस हो।  परमेश्‍वरक मण्‍डली सत्‍य सन्‍देशक खुँटा ओ जगअस हो यी कलक का हो कलसे सत्‍य सन्‍देश एकठो घरअसक हो ओ मण्‍डलीजुन उ घरक खुँटा ओ जगअसक हो। खुँटा ओ जग घरह थाम्‍ह ओ बलगर बनाइअस मण्‍डली सत्‍य सन्‍देशह थम्‍ह्‍ना ओ बलगर बनैना काम कर्ठ
परमेश्‍वरक प्रकट करल सत्‍य सन्‍देश अचम्‍मक बा कना बातह कुई फे इन्‍कार कर नैस्‍याकट्
उहाँ मनैया होक प्रकट हुइल
उहाँ सड्‌डभर ठीक काम करल बात
पवित्र आत्‍मा देखादेल
स्‍वर्गदूतहुँक्र उहाँह देख्‍ल
जातिजातिन्‍हक बीचम
उहाँक बारेम प्रचार हुइल्
संसारक मनै उहाँकम विश्‍वास कर्ल
ओ उहाँ महिमासहित स्‍वर्गम उठागैल
पवित्र आत्‍मा स्‍पष्‍ट रूपले कैरख्‍ल कि अइना दिनम कत्रा मनै विश्‍वासमसे पाछ हट्‍जउइयाबाट। हुँक्र छली आत्‍मक पाछ लगुइयाबाट ओ भूतन्‍हक सिखाइल बात मनुइयाबाट
ओसिन शिक्षा सिखैना मनै कपटीहुँक्र ओ झूट बोलुइयन हुइट। हुँकन्‍हक विवेक सेन्‍द्रार लुहाकिले डागलअस मुवल रठन
हुँक्र भ्‍वाज कर्ना ओ कत्रा चिज खैना गल्‍ती हो कैक कठ। तर खैना चिज त परमेश्‍वर सृष्‍टि कर्लह। सत्‍य बात जन्‍ना विश्‍वासी मनै धन्यवाद देक उ खाना खाइसेक्‍ठ
परमेश्‍वरक सृष्‍टि करल हरेक चिज असल बा। हम्र परमेश्‍वरह धन्यवाद देक सब चिज खाइसेक्‍ठी
काकरकि परमेश्‍वरक वचन ओ प्रार्थना उ भोजनह ग्रहणयोग्य बनैठा
यदि टुँ यी बात विश्‍वासी भैयन् सिखैबो कलसे टुँ ख्रीष्‍ट येशूक लाग एक असल सेवक हुउइया बाटो। असिक टुँ अप्‍न विश्‍वासम हुर्कलक ओ सत्‍य शिक्षा पालन कर्लक बात देखुइयाबाटो
टुँ ठरनाठेगानक अर्थनाबर्थक परमेश्‍वरक बदनाम कर्ना बट्‌कोहीसे दूर रहपर्ठा। परमेश्‍वरक चाहना अनुसार व्‍यवहार करपर्ना बात सिख्‍टीरहो
शारीरिक कसरत असल हो तर आत्‍मिक कसरत झन् असल हो काकरकि यी आबक ओ पाछक जीवनम फाइदा पुगैठा
यी सत्‍य वचन हो ओ सबजन यहीह स्‍वीकार करपर्ठा
यिहकारण हम्र कडा परिश्रम ओ सङ्‌घर्ष कर्टिरठी। काकरकि हमार आशा जीवित परमेश्‍वरम बा। उहाँ सारा मनैन खासकैक विश्‍वास करुइयन मुक्ति देहुइया हुइट
यिह निर्देशन विश्‍वासीहुँकन सिखाओ ओ पालन कर कहो
कम उमेरक बाटो कटिम टुँहीन तुच्‍छ सम्‍झना मौका किहुह फे जिन देओ। तर विश्‍वासीन्‍हक आघ बोलीवचनम चालचलनम प्रेमम विश्‍वासम ओ पवित्र जीवनम एक उदाहरण होओ
मै नैआइट्‍सम धर्मशास्‍त्र पहर्क सुनैना उत्‍साह देना ओ सिखैना कामम लग्‍लरहो
एल्‍डरहुँक्र टुँहारम हाँठ ढर्ल त अगमवाणीद्वारा टुँहार पाइल आत्‍मिक वरदानक पूरा सदुपयोग करो
मै टुँहन कहल यिह कर्तव्‍य मजासे पालन करो ओ पूरा मन लगाक उहिँम लग्‍लरहो ताकि टुँहार करल प्रगति सबजन देखहीँ
आपन जीवनह ओ आपन शिक्षह ध्‍यान देक हेर्टीरहो। यदि टुँ यी बातम लग्‍लरबो कलसे टुँ मुक्ति पैबो ओ टुँहार बात सुनुइयन फे मुक्ति पैहीँ
उमेर ढल्‍कल मनैन जिन हप्‍काओ तर आपन बाबह करअस आदर कैक सम्‍झाओ। ओ आपनसे कम उमेरक मनैनसेजुन आपन भैया मान्‍क व्‍यवहार करो
ओसहेँक उमेर ढल्‍कल महिलन आपन डाई मान्‍क ओ आपनसे कम उमेरक महिलनसे जुन आपन बहिन्या मान्‍क पवित्र मनले व्‍यवहार करो
आपन कुई फे नैरहल विधवन्‍हक रेखदेख करो
तर यदि कौनो विधवक लर्कापर्का या नाट्‍नट्‌कुर बाटिन कलसे हुँक्रहे हुँकहार रेखदेख करपर्ठा। हुँक्र सबसे पैल्‍ह आपन घरपरिवारम कर्तव्‍य पूरा कर सिखपर्ठा। असिक हुँक्र आपन डाईबाबक करल उपकारक ऋण चुक्ता करसेक्‍ठ। ओसिक कर्लसे परमेश्‍वर फे खुशी हुइठ
आपन कना कुई फे नैरहल जात्तिक विधवा त आपन भरोसा परमेश्‍वरम ढर्लरठी। ऊ रातदिन परमेश्‍वरम बिन्‍तीभाउ कर्टिरठी
तर सुखविलासम मस्‍त रना विधवा जिटीह मुवल बराबर हो
कुई फे दोष लगाइ नैसेकी कैक विश्‍वासीहुँकन यिह बातक निर्देशन देओ
तर आपन नातपातन्‍हक खासकैक आपनऽ घरपरिवारक लालनपालन नैकरुइयन विश्‍वासमसे पाछ हटल मनै हुइट। हुँक्र अविश्‍वासीहुँकनसे फे खराब रठ
मण्‍डलीमसे सहायता पैना विधवासूचीम ज्‍याकरत्‍याकर नाउँ जिन लिखो। उ सूचीम नाउँ लिखाइक लाग विधवा साठी वर्ष नाङ्‍घल ओ आपन गोस्‍याप्रति विश्‍वासयोग्य रहल हुइपर्ठा
अत्र केल नैहोक ऊ असल काम कर्लक कारण सबजहनसे आदर पाइल हुइपर्ठा जस्‍तह आपन छाईछावन हुर्काइल अरदेशीपरदेशीन्‍हक सेवासत्‍कार करल परमेश्‍वरक मनैन्‍हक ग्‍वारा धोक सेवा करल दुःखम परल मनैन्‍हक उपकार करल ओ अस्‍तहअस्‍तह और असल कामम लग्‍लरहल हुइपर्ठा
तर कम उमेरक विधवन्‍हक नाउँ उ सूचीम जिन लिखो काकरकि पाछ हुँकन्‍हक भ्‍वाज कर्ना चाहना बलगर हुइसेक्‍ठन ओ हुँक्र ख्रीष्‍टसे दूर हुइसेक्‍ठ
तब हुँक्र पैल्‍ह करल बाचा भङ्‌ग कर्लकओर्से हुँक्र दोषी ठह्राजैठ
उ बाहेक हुँक्र घरघर नेङ्‌ग्‍ना बानी पर्क अल्‍छी ओ चुक्‍ली लगैना होजैठ। हुँक्र बटोइही नैपर्ना बात बटोइठ ओ आनकआनक कामम हाँठ डर्ठ
उहओर्से कम उमेरक विधवहुँक्र फेदोस्र भ्‍वाज कैक छाईछावा पैहीँ ओ घरगृष्‍टि चलैहीँ कैक मै सल्‍लाह देह चाहटुँ। ओसिक कर्लसे हमार विरोधीहुँक्र हमार बदनाम कर्ना मौकऽ नैपैनेहुइट
काकरकि कम उमेरक कुईकुई विधवन पैल्‍हहेँ बहकलबाट ओ शैतानक पाछ लागरल
यदि कौनो विश्‍वासी बाबुक घरपरिवारम विधवन बाट कलसे ऊ हुँकन्‍हक रेखदेख करपर्ठा। ओसिक कर्लसे मण्‍डलीह हुँकन्‍हक बोझ ब्‍वाक नैपरी ओ मण्‍डली आपन कना कुई फे नैरहल विधवन्‍हक रेखदेख करी
असल तरिकाले काम कर्ना एल्‍डरहुँकन दोबर आदर करपर्ठा। खासकैक वचन प्रचार कर्ना ओ सिखैना कामम मेहनत करुइयन यी आदर पाइपर्ठा
काकरकि धर्मशास्‍त्रम असिक लिखल बा “घाना डाईंबेर गोरुन्‍हकम मोह्‍कर्‍या जिन लगैहो” ओ “काम करुइयन ज्‍याला पाइपर्ठा।” व्‍य  मत्ती  लूक 
कम्‍तिम फे दुइतीन जन साक्षी नैहुइट्‍सम एल्‍डरह दोष लगाइल बात सुन्‍बोसुन्‍बो जिन करो। व्‍य  
घरीघरी पाप काम कर्टीरहुइयन सारा मण्‍डलीक आघ हप्‍काओ। ओसिक कर्बो त और जन फे डरैहीँ
परमेश्‍वर ख्रीष्‍ट येशू ओ रोजगैल् पवित्र स्‍वर्गदूतन्‍हक सामुन्‍नेम मै टुँहीन यी निर्देशन बिना भेदभाव पालन करक लाग आज्ञा देहटुँ। पक्षपात कैक कौनो फे काम जिन करो
किहुह मण्‍डलीम काम लगाइक लाग हतारहतारम वाकरम हाँठ ढैडर्ना काम जिन करो। आनक पापम सहभागी जिन होओ। अपन्‍हेह पवित्र ढर्लरहो
पानी केल जिन पिओ। तर टुँहार प्‍याटिक समस्‍या रलकओर्से ओ टुँ घरीघरी बेराम पर्ना हुइलकओर्से डानडान अङ्‌गूरिक मद फे पिओ
कत्रा मनैन्‍हक पाप छर्लङ्‌ग देखपरजैठन ओ हुँक्र न्याय हुइनासे आघहेँ दोषी ठह्राजैठ। तर कत्रा मनैन्‍हक पाप पाछ केल देखपर्ठन
ओसहेँक कत्रा मनैन्‍हक करल असल काम छर्लङ्‌ग देखपरजैठन। ओ गुपचुपम कैगिल् असल काम फे एक ना एक दिन त अवस्‍य देखपर्ठा
सब कमाराहुँक्र आपनआपन मालिकन पूरा आदर करपर्ठा। ओसिक कर्लसे परमेश्‍वरक नाउँ ओ हमार सिखाइल बातक बदनाम कुई फे कर नैपाई
विश्‍वासी दादुभैयन त हुइट कैक कमाराहुँक्र आपन विश्‍वासी मालिकक् कम आदर नैकरपरट्‍। बेनसे हुँक्र झन् धेर सेवा करपर्ठा काकरकि मालिकहुँकन फाइदा हुइना आपनऽ प्रिय विश्‍वासी दादुभैयन जो फाइदा हुइना हो। टुँ मण्‍डलीम यिह बात सिखाइपर्ठा ओ पालन करक लाग उत्‍साह देहपर्ठा
कुईकुई गलत शिक्षा सिखाइसेक्‍ठ तर हमार प्रभु येशू ख्रीष्‍टक सिखाइल सत्‍य शिक्षा त यिह हो ओ यी शिक्षाले परमेश्‍वरक आदर करक लाग सहायता कर्ठा
गलत शिक्षा सिखैना मनै वास्‍तवम कुछु फे नैजन्‍लरट। हुँक्र घमण्‍डी हुइट ओ कामनाकाजक वादविवाद कर्ठ ओ एकएक निहुँ लेक झग्रा कर खोज्‍ठ। ओसिन बातले डाहा बेमेल बदनाम ओ खराब शङ्‍का केल उत्‍पन्‍न करैठा
हुँक्र एकदमसे कचकचकचकच कर्टिरठ। हुँकन्‍हक बुद्धि जो बिग्रल बाटन। हुँक्र सत्‍य बातसे दूर होरल ओ परमेश्‍वरक भक्ति कर्ना काम धनी हुइना उपाय हो कैक विचार कर्ठ
वास्‍तवम सन्‍तोष होक परमेश्‍वरक भक्ति कर्ना बरा धन हो
काकरकि जन्‍मबेर हम्र का लेक अइली ओ मुवबेर का लेक जैबी
उहओर्से यदि हमन खैना लगैना पुगल त होगैल् नि
तर धनी हुइ खोजुइयन परीक्षम पर्ठ ओ खराब ओ हानिकारक चाहना हुँकन फँसाडर्ठन। उह चाहना हुँकन घँस्‍यैटी सर्वनाशम लैजैठन
काकरकि धनसम्‍पत्तिक मोह नै सब किसिमक खराबीक जर हो। कत्रा जन त धनक ल्‍वाभले विश्‍वासमसे पाछ फे हटरल ओ आपनम अपन्‍हे दुःख खन्ह्‍यारख्‍ल
तर टुँ त परमेश्‍वरक जन हुइलकओर्से ओसिन बातसे दूर रहपर्ठा। टुँ परमेश्‍वरह खुशी लग्‍ना असल जीवन जिएपर्ठा ओ विश्‍वासयोग्य प्रेमिलो सहनशील ओ नम्र हुइपर्ठा
सेना लडाइँ करअस अनन्‍त जीवनक इनाम पाइक लाग विश्‍वासक लडाइँ मजासे लडो काकरकि यिह जीवनक लाग परमेश्‍वर टुँहीन बलैलह। ओ यिह जीवनक सम्‍बन्‍धम टुँ धेर जन्‍हक सामुन्‍नेम आपन विश्‍वासक बारेम स्‍पष्‍ट रूपले बट्‌वइलक फे हुइटो
सब चिजह जीवन देहुइया परमेश्‍वर ओ पन्‍तियस पिलातसक सामुन्‍नेम सत्‍य साक्षी देना ख्रीष्‍ट येशूक आघ यूह 
मै टुँहीन यी आज्ञह हमार प्रभु येशू ख्रीष्‍ट फेदोस्र नैआइट्‍सम पूर्ण रूपले पालन करक लाग कहटुँ। ओसिक कर्बो त कुई फे टुँहीन दोष लगाइ नैसेक्‍नेहो
प्रभु येशू ख्रीष्‍टह ठीक समयम परमेश्‍वर जो फेदोस्र पठुइयाबाट। परमधन्‍य परमेश्‍वर जो सारा शक्तिक मालिक राजाहुँकन्‍हक राजा ओ प्रभुहुँकन्‍हक प्रभु हुइट
उहाँ केल नैमुट ओ उहाँ कुई फे पुग नैसेक्‍ना भारी चम्‍कना ज्‍योतिम रठ। उहाँह ना त कुई देख्‍लहो ना त कुई द्‍याखसेक्‍ठा। सारा शक्ति ओ आदर सड्‌डभर उहाँकऽ हो। आमेन
यी संसारम धनी रहल मनैन घमण्‍डी जिन होओ कैक कहो। अनिश्‍चित धनसम्‍पत्तिम नाहीँ तर सब थोक प्रशस्‍त हिसाबले हमन उपभोग कर देना परमेश्‍वरम भरोसा करो कैक हुँकन सिखाओ
आनक भलाइ करपर्ठा असल कामम धनी हुइपर्ठा खाँचोम परल मनैन सहायता देहपर्ठा ओ आपनठे रहल चिज औरजहनसे बाँडचुँड करपर्ठा कैक हुँकन निर्देशन देओ
असिक हुँक्र आपनऽ लाग सत्‍य धन जम्‍मा करहीँ जौन धन अइना जीवनक लाग एक पक्‍का जग बनी ओ हुँक्र सत्‍य जीवनक अनुभव करहीँ
हेरो तिमोथी टुँहार जिम्‍मम परमेश्‍वरक देहल चिजिक मजासे सुरक्षा करो। परमेश्‍वरक अपमान हुइना मूर्ख बातसे ओ कत्रा मनै “ज्ञान” कैक मानल झूट बातसे अलग रहो
काकरकि असिन बातक पाछ लाग्‍क कत्रा जन विश्‍वासमसे पाछ हट्‍रल
टुह्र सबजन्‍हकम प्रभुक अनुग्रह पलरह
परमेश्‍वरक इच्‍छाद्वारा ख्रीष्‍ट येशूक प्रेरित हुइक लाग रोजगैल् मै पावल यी चिठी लिखटुँ। परमेश्‍वरक करल प्रतिज्ञक बारेम औरजहन सुनाइक लाग मै रोजगैनु। ओ उ प्रतिज्ञा यी हो कि ख्रीष्‍ट येशूम विश्‍वास करुइयन अनन्‍त जीवन पैठ
म्‍वार प्रिय छावा तिमोथीह यी चिठी लिखटुँ। परमेश्‍वर बाबा ओ हमार प्रभु ख्रीष्‍ट येशू टुँहीन अनुग्रह दया ओ शान्‍ति देहीँ। प्रे 
मै प्रार्थना करबेर रातदिन टुँहीन सम्‍झटीरठुँ ओ परमेश्‍वरह धन्यवाद देठुँ। जसहेँक म्‍वार पुर्खाहुँक्र परमेश्‍वरक सेवा कैरख्‍ल ओसहेँक मै फे शुद्ध विवेकले उहाँक सेवा कर्ठुं ओ टुँहार लाग उहाँह धन्यवाद देठुँ
टुँहार आँस गिराइल बात सम्‍झठुँ त टुँहीन भ्‍याँट कर्ना भारी इच्‍छा जग्‍ठा। टुँहीनसे भ्‍याँट कर पैलसे कत्रा खुशी लग्‍नेरह
मै टुँहार सक्‍कली विश्‍वासक सम्‍झना कर्ठुं। यी विश्‍वास पैल्‍ह टुँहार नानी लोइस ओ टुँहार डाई युनिसकम रलहन ओ यी विश्‍वास आब टुँहारम फे बा कना बातम म्‍वार कुछु शङ्‍का नैहो। प्रे 
उहओर्से मै टुँहीन सम्‍झना दिलाइटुँ कि मै टुँहारम हाँठ ढैदेक परमेश्‍वर टुँहीन देहल वरदानक पूरा सदुपयोग करो
काकरकि परमेश्‍वर हमन डरक आत्‍मा नाही तर शक्ति प्रेम ओ अपन्‍हेह अधीनम ढर सेक्‍ना आत्‍मा देरख्‍ल
उहओर्से हमार प्रभुक साक्षी देना कामम शरम जिन मानो ओ मै कैद पर्लकम फे शरम जिन मानो बेनसे परमेश्‍वरक शक्तिम खुशीक खबर सुनैना कामम टुँ म्‍वारसँग दुःख भ्‍वागक लाग तयार होओ
परमेश्‍वर हमन बचाक आपन मनै हुइक लाग बलैल। हमार करल कामक आधारम नाही तर उहाँक आपन इच्‍छा ओ अनुग्रहक आधारम हो। यी अनुग्रह परमेश्‍वर युगौँयुगसे ख्रीष्‍ट येशूक माध्‍यमसे हमन देरख्‍लह
तर हमन मुक्ति देहुइया ख्रीष्‍ट येशू अइल त यी बात प्रकट हुइलक हो। उहाँ मृत्‍युह जित्‍क नाश नैहुइना जीवनह खुशीक खबरक माध्‍यमसे प्रकाशम अन्‍ल
यिह खुशीक खबर सुनाइक लाग परमेश्‍वर महीह प्रचारक प्रेरित ओ शिक्षक हुइक लाग नियुक्त कर्लह।  तिमो 
उहओर्से मै यी दुःख भोग्‍टीबाटुँ। तर मै यी बातम नैशर्मैटुँ काकरकि मै क्‍याकरम विश्‍वास कैरख्‍नु उ बात महीह थाहाँ बा। जौन बात मै उहाँह सुम्‍परख्‍नु  मै उहाँह सुम्‍परख्‍नु याकर और अर्थ यी फे हुइसेक्‍ठाः उहाँ महीह सुम्‍परख्‍ल।  उ बात उहाँ आपन अइना दिनसम सुरक्षित ढर सेक्‍नेबाट कना मै ढुक्‍क बाटुँ
महीसे टुँ ज्‍या शिक्षा सिख्‍लो उ सत्‍य शिक्षक सही नमुना मानो। ख्रीष्‍ट येशूम रहल विश्‍वास ओ प्रेमम स्‍थिर रहक सब मनैन सिखाओ
टुँहारम जिम्‍मा लगागैल् असल बातह हमारम बास कर्ना पवित्र आत्‍मक सहायताले सुरक्षित ढर्लरहो
टुँहन थाहँ बा एशियम बैस्‍ना सक्‍कुजन महीह छोर्क गैल हुँक्रमध्‍ये फुगेलस ओ हर्मोगेनस फे हुइट
ओनेसिफरसक घरपरिवारन प्रभु दया करहीँ। काकरकि ऊ महीह धेर फ्‍यारा हौसला देलह ओ मै झेलखानम रहबेर म्‍वार हाँठम बान्‍धल सिक्रीक फे हुँकहीन शर्म नैलग्‍लन
तर ऊ रोमम अइल त महीह नैभेटाइटसम दिलोज्‍यानले म्‍वार खोजी कर्ल
प्रभुक अइना दिनम हुँकहीन प्रभु कृपा करहिन। एफिससम हुँकहार करल सेवा त टुँहीन थाहँ बा
उहओर्से हेरो तिमोथी म्‍वार छावा ख्रीष्‍ट येशूक देहल अनुग्रहम बलवान होओ
मै धेर मनैन्‍हक सामुन्‍नेम सिखाइबेर टुँ ज्‍या सुन्‍लो उ बात औरजहन फे सिखाइ सेक्‍ना विश्‍वासयोग्य मनैन जिम्‍मा देओ
ख्रीष्‍ट येशूक असल सिपाहीअस दुःख उठैना कामम हमारसँग सहभागी होओ
सेनाम भर्ना हुइल् सिपाही और कामम अल्‍झल नैरट काकरकि आपन सेनापतिह खुशी पर्ना हुँकन्‍हक लक्ष्‍य रठन
खेलम भाग लेना खेलाडी नियम अनुसार नैख्‍यालट्‍ कलसे इनाम फे नैपाइस्‍यकट्‍
पसना बहाक खेती करुइया किसानक जो बालीक पहिल भाग पैना अधिकार रठस
म्‍वार कहल बातह मजासे विचार करो काकरकि यी सब बात बुझक लाग प्रभु टुँहीन सहायता करहीँ
मुवलमसे जियल दाऊद वंशक येशू ख्रीष्‍टह याद करो म्‍वार प्रचार करल खुशीक खबर यिह हो
यिह खुशीक खबर सुनैलक कारण मै जेलम अपराधीअस सिक्रीले बाहान्‍गैल् बाटुँ। तर परमेश्‍वरक वचन त कुछु चिजले बान्‍ध नैसेक्‍जाइट्‍
उहओर्से मै परमेश्‍वरक र्‍वाजल मनैन्‍हक हितक लाग सब चिज सहठुँ कि हुँक्र फे ख्रीष्‍ट येशूम रहल मुक्ति प्राप्‍त कर सेकहीँ ओ अनन्‍तसम्‍मक महिमम सहभागी हुइसेकहीँ
यी बात सत्‍य हो
यदि हम्र उहाँकसँग मुली कलसे
हम्र उहाँकसँग जिने फे बाटी
हम्र धीरज कैक दुःखकष्‍ट सहबी कलसे
उहाँकसँग राज्‍य फे कर्नेबाटी
हम्र उहाँह अस्‍वीकार कर्बी कलसे
उहाँ फे हमन अस्‍वीकार कर्नेबाट। मत्ती  लूक 
हम्र विश्‍वासयोग्य नैरलसे फे
उहाँ विश्‍वासयोग्य पलरनेबाट
काकरकि उहाँ आपन स्‍वभावक विरोधम जाइ नैसेक्‍नेहुइट
विश्‍वासीहुँकन यी बात सम्‍झादेओ ओ शब्‍दक विषयम बिना अर्थक वादविवाद जिन करहीँ कैक परमेश्‍वरक आघ चेताउनी देओ जौन बातले केक्रो भलाइ नैकरट्‍ बेनसे सुन्‍ना मनैन हानि केल पुगैठा
लजाइ नैपर्ना ओ सत्‍य शिक्षह ठीकसे उपयोग कर्ना कामदारअस आपन जीवनह परमेश्‍वरक आघ ग्रहणयोग्य बनैना पूरा कोसिस करो
परमेश्‍वरक अपमान कर्ना बिना कामक बकवाससे दूर रहो काकरकि असिन बकवासले त झन्झन् परमेश्‍वरसे दूर लैजिठा
असिन बकवास करुइन्‍हक शिक्षा त भित्रभित्र कुह्‍टी जैना सइन खाटीअस रठन। हुमेनियस ओ फिलेतसक शिक्षा फे अस्‍तहेँ बाटन
हुँक्र सत्‍य बातसे दूर गैरल। हुँक्र मुवलमसे जिना काम होस्‍याकल आब नैहुइकरट्‍ कैक कत्राजन्‍हक त विश्‍वासऽ खलबलादेरख्‍ल
तर फे परमेश्‍वरक आपन बैसाइल जग सड्‌डभर अटल बाटन ओ उहिँम यिह लिखल छाप लागल बा “प्रभु आपन मनैन चिह्‍न्‍ठ” ओ “अपन्‍हेह प्रभुक मनै कहुइयन सबजन खराब कामसे दूर रहीँ।” गन्‍ती 
कौनो बरा घरम स्‍वान ओ चाँदीक भाँरा केल नैरटन तर माटी ओ कट्‍ठोक भाँरा फे रठन। कुछु भाँरा विशेष कामक लाग चलाजैठा त कुछु भाँरा साधारण कामक लाग चलाजैठा
यदि कौनो मनैया अपन्‍हेह नैमजा कामसे शुद्ध ढर्ठा कलसे ऊ असल कामक लाग एकठो व्‍यक्ति बन्‍नेबा ओ ऊ च्‍वाखापारल ओ मालिकक् प्रयोगक लाग उपयोगी ओ हरेक असल काम करक लाग तत्‍पर हुइनेबा
उहओर्से जवानीक लालसासे दूर भागो ओ शुद्ध हृदयले प्रभुह पुकारा करुइयन्‍हकसँग धार्मिकता विश्‍वास प्रेम ओ शान्‍तिक पाछ लागो
तर बिना अर्थक उटपट्‍याङ वादविवादसे दूर रहो टुँहीन थाहाँ बा कि असिन विवादले झग्रा केल पर्ठा
प्रभुक सेवा कर्ना मनै झग्राहा नैहुइपरट्‍ बेनसे सबजहन दया कर्ना सबजहनसे मिल्‍ना औरजहन सिखाइ सेक्‍ना ओ सह सेक्‍ना हुइपर्ठा
आपन विरोधीहुँकन नम्र होक सम्‍झाइपर्ठा सायद परमेश्‍वर हुँकन पापी मन परिवर्तन कर्ना मौका देठ ओ सत्‍यह चिन्‍ह सेक्‍ना बुद्धि देठ कि
असिक हुँक्र होसम आक शैतानक फान्‍दमसे उम्‍कनेबाट। काकरकि शैतान आपन इच्‍छा पूरा करक लाग हुँकन आपन कब्‍जम ढर्ल बा
तर अन्‍त्‍यक दिनम दुःखकष्‍टक समय अइनेबा कना बात बुझ्‍लरहो
उ ब्‍याला मनै स्‍वार्थी रूप्‍यापैँसक लोभी घमण्‍डी ढिट्‍गर औरजन्‍हक बदनाम कर्ना डाईबाबन्‍हक मतलब नैकर्ना बैगुनी ओ अपवित्र हुइनेबाट
केक्रोप्रति प्रेम नैरहल निर्दयी चिब्‍लीचिब्‍लक बात बट्‌वैना छाडा क्रूर ओ असल बातह मन नैपरैना हुइनेबाट
हुँक्र विश्‍वासघाती मनपरी कर्ना घमण्‍डले फुलल् परमेश्‍वरक सटाहा सुखविलासह मन परैना हुइनेबाट
हुँक्र भक्तिक भेष ढर्ठ तर वाकर शक्तिह इन्‍कार कर्ठ। असिन मनैनसे दूरऽ रहो
हुँक्रमध्‍ये कत्रा मनै घरघरम जाक पापक बोझले दबल किसिमकिसिमक खराब इच्‍छक वशम परल कमजोर महिलन आपन अधीनम पर्ठ
ओसिन महिलन सिख्‍ना त सिक्‍ठ तर सत्‍य ज्ञानसम कबु नैपुगसेक्‍ट
यान्‍नेस ओ याम्‍ब्रेस मोशक विरोध करअस यी मनै फे सत्‍यक विरोध कर्ठ। हिँकन्‍हक भ्रष्‍ट दिमाग ओ नक्‍कली विश्‍वास बाटन। प्रस 
तर हिँक्र धेर टिक सेकुइया नैहुइट काकरकि यान्‍नेस ओ याम्‍ब्रेसकअस हिँकन्‍हक मूर्खता सबजन्‍हक सामनेम प्रकट हुहीन
तर टुँ म्‍वार शिक्षा म्‍वार चालचलन म्‍वार जीवनक लक्ष्‍य म्‍वार विश्‍वास म्‍वार धैर्य प्रेम ओ स्‍थिरता देखरख्‍लो
एन्‍टिओखिया आइकोनियन ओ लुस्‍त्रा सहरम म्‍वार भ्‍वागल दुःखकष्‍ट टुँ मजासे बुझ्‍लबाटो। मै कसिनकसिन सतावट सहनु तर फे प्रभु महीह उ सब आपत्‌विपत्‌मसे बचैल। प्रे  
ख्रीष्‍ट येशूक मनै होक असल जीवन जिय खोज्‍ना मनैन्‍हकम सतावट त अवस्‍य फे अइनेबा
तर दुष्‍ट ओ ठग्‍गाहुँक्र औरजहन ठग्‍टी ओ ठग्‍वापैटी झन्झन् दुष्‍ट हुइटी जैनेबाट
तर टुँ आपन सिखल ओ पूरा मनले विश्‍वास करल शिक्षम स्‍थिर पलरहो काकरकि यी बात टुँ केहिकेहीसे सिख्‍लहो उ बात टुँहीन थाहँ बा
छोटीहसे टुँ धर्मशास्‍त्रक बात जानरख्‍लो। यिह बातले ख्रीष्‍ट येशूम विश्‍वास कर्लसे मुक्ति पाजैना बारेम बुझ्‍ना ज्ञान देठा
परमेश्‍वरक सारा वचन परमेश्‍वरक प्रेरणाद्वारा रचगैल् हो। यी हमन सत्‍य बात सिखाइक लाग ओ हमार गल्‍ती हमन महसुस कराइक लाग उपयोगी बा। यी हम्र गल्‍ती करल ब्‍याला हमार सुधार कर्ठा ओ असल जीवन बिताइक लाग हमन सिखैठा
परमेश्‍वर यिह वचन प्रयोग कैक आपन मनैन हरेक असल कामक लाग पूर्ण रूपले तयार पर्ठ
परमेश्‍वरक सामनेम ओ ख्रीष्‍ट येशूक सामनेम जे आपन राज्‍य स्‍थापना कर अउइयाबाट ओ जिटीह ओ मुवल मनैन्‍हक न्याय करुइयाबाट कना बात ध्‍यानम ढैक मै टुँहीन कर्रा आज्ञा देहटुँ कि
परमेश्‍वरक वचन सुनाओ। ब्‍यालम फे कुब्‍यालम हुइलसे फे परमेश्‍वरक वचन सुनाइ जिन छोरो। धीरजी होक मनैन सम्‍झाबुझा पारो चेताउनी देओ ओ हुँकन्‍हक हिम्‍मत बह्रादेओ
काकरकि असिन समय आइटा उ समयम मनै ठीक शिक्षा फे नैसहनेहुइट बेनसे हुँकन मन परल बात केल सुनैना हुँकन्‍हक इच्‍छालागल धेर शिक्षकहुँकन कुह्रेइहीँ
हुँक्र सत्‍य बातह इन्‍कार करहीँ तर बट्‌कोहीक पाछ लगहीँ
तर टुँ सब परिस्‍थितिम सचेत रहो कष्‍ट उठाओ खुशीक खबर सुनैना कामम लग्‍लरहो ओ आपन सेवक कामकर्तव्‍य सब पूरा करो
काकरकि मै त बलिक रूपम अर्पण हुइक लाग बाटुँ ओ म्‍वार बिदा हुइना ब्‍याला आस्‍याकल
मै मजासे लडाइँ कैरख्‍नु आपन दौड पूरा कैरख्‍नु ओ विश्‍वासह जोगैलबाटुँ
आब परमेश्‍वर म्‍वार जीवन देख्‍क खुशी हुइलकओर्से म्‍वार लाग मुकुट ढैरख्‍ल। उ मुकुट ठीकसे न्याय कर्ना प्रभु उ दिन महीह देहुइयाबाट महीह केल नाही तर प्रेमपूर्बक उहाँक अइना दिनिक बट्‌या हेर्ना सबजहन देहुइयाबाट
म्‍वारठे झट्‌ट अइना कोसिस करो
डेमास यी संसारक मोहम फँस्‍क महीह छोर्क थेसलोनिका सहरम गैरहल। क्रेसेन्‍स गलातिया क्षेत्रम ओ तीतसजुन दलमातिया क्षेत्रम गैरल। कल  फिले   कोर  गला  तीत 
लूका केल म्‍वारसँग बाट। मर्कूसह आपनसँग लेक अइहो काकरकि ऊ म्‍वार कामम धेर सहायता कर सेक्‍नेबाट। कल  फिले  प्रे    कल 
मै तुखिकसह एफिसस सहरम पठारख्‍नु। प्रे  एफि  कल 
त्रोआसम कार्पसकठे म्‍वार छ्‌वारल कम्रा टुँ आइबेर आन्‍देहो। उहाँ रहल किताब आन्‍देहो विशेष कैक छालावाला किताबभर बिनाबिस्रैल आन्‍देहो। प्रे 
तमटा अलेक्‍जेन्‍डर म्‍वार भारी हानि कैराखल। प्रभु ओहीह वाकर काम अनुसार बद्‍ला लेहुइयाबाट।  तिमो  भज  रोम 
ऊ हमार करल प्रचारक भारी विरोध कैराखल। टुँ फे ओहीसे होसियार रहो
पैल्‍हक फ्‍यारा म्‍वार मुद्दा चलबेर म्‍वार पक्षम कौनोजन फे नैबोल्‍ल सबजन महीह छोरदेल। यी बातक दोष हुँकन जिन लाग
तर प्रभु म्‍वार साथम रहक शक्ति देलकओर्से मै सब जातिक मनैन खुशीक खबर पूरा रूपले सुनैना मौका पैनु। ओ परमेश्‍वर महीह सिंहक मुहमसे बचैल
प्रभु महीह सारा खराबीमसे बचैहीँ ओ उहाँक स्‍वर्गक राज्‍यम सुरक्षासाथ लैजहीँ। सड्‌डभर उहाँक महिमा ह्‍वाए। आमेन
प्रिस्‍किला अकिलास ओ ओनेसिफरसक घरपरिवारन फे म्‍वार अभिवादन कैदेहो। प्रे   तिमो 
इरास्‍तस कोरिन्‍थ सहरम रहगैल त्रोफिमसह मै मिलेटस सहरम बेराम अवस्‍थम छोर्क आरनु। प्रे  रोम  प्रे  
हिउँद सुरु हुइनासे आघ अइना कोसिस करहो। युबुलस पुडेस लिनस क्‍लौडिया ओ और सक्‍कु भैयहुँक्र टुँहीन अभिवादन कैरख्‍ल
प्रभु टुँहार साथम पलरहीँ ओ टुह्र सबजन्‍हकम प्रभुक कृपा पलरह
परमेश्‍वरक सेवक ओ येशू ख्रीष्‍टक प्रेरित मै पावल यी चिठी लिखटुँ। परमेश्‍वरक र्‍वाजल मनैन विश्‍वासम बलगर कराइक लाग ओ हुँकन सत्‍य बातक ज्ञान देहक लाग मै पठागैनु। उ ज्ञान हुँकन परमेश्‍वरक इच्‍छा अनुसार जीवन जियक लाग सहायता पुगैठन
ओ उ विश्‍वास ओ ज्ञान अनन्‍त जीवन पैना आशम आधारित बा जौन जीवन झूट नैबोल्‍ना परमेश्‍वर सृष्‍टिसे आघहेँ हमन देना प्रतिज्ञा कर्ल
उहाँ ठीक समयम आपन वचन खुशीक खबरक प्रचारद्वारा प्रकट कर्ल। उ खबर प्रचार कर्ना जिम्‍मा हमन मुक्ति देहुइया परमेश्‍वरक आज्ञा अनुसार महीह लगागैल्
तीतस मै टुँहीन यी चिठी लिखटुँ। टुँ म्‍वार सग्‍ग छावाअस हुइटो काकरकि हमार विश्‍वास एक्‍क बा। परमेश्‍वर बाबा ओ हमन मुक्ति देहुइया ख्रीष्‍ट येशू टुँहीन अनुग्रह ओ शान्‍ति देहीँ कना म्‍वार आशा बा।  कोर  गला   तिमो 
टुँ म्‍वार देहल निर्देशन अनुसार बाँकी रहल काम पूरा करक लाग ओ हरेक सहरम परिपक्‍व मनैन एल्‍डर पदम नियुक्त करक लाग मै टुँहीन क्रेटम छोर्नहुँ
एल्‍डर निर्दोष जीवन जिएपर्ठा। ऊ एक्‍कठो गोसिन्या लेहपर्ठा हुँकहार लर्कापर्का विश्‍वासी हुइपर्ठा ओ खराब चरित्र रहल ओ कहल नैमन्‍ना बातक दोष लगैना ठाउँ रहल नैहुइपरट्‍।  तिमो 
मण्‍डलीक अगुवा परमेश्‍वरक कामक रेखदेख करुइया हुइलकओर्से ऊ निर्दोष जीवन जिएपर्ठा। ऊ जिद्दीवाल झनक्‍क रिसाजैना मत्‍वर्‍या झगरगाँठ्‍या या धनक लोभी हुइ नैपरट्‍
बेनसे ऊ आपन घरम आइल मनैन स्‍वागतसत्‍कार कर्ना असल काम मन परैना विचारशील इमान्‍दार पवित्र ओ आत्‍मसंयमी हुइपर्ठा
ऊ सत्‍य शिक्षले औरजहन हौसला देह सेकहीँ ओ यी बातक विरोध करुइयन्‍हक गल्‍ती फे देखादेह सेकहीँ कैक हुँकहीन सिखागैल् विश्‍वासयोग्य वचनम ऊ अडिग रहपर्ठा
काकरकि धेर मनै अगुवन्‍हक अधीनम नैरना फोगट्‌या गफ लगैना ओ छली रठ। खासकैक खतना करपर्ठा कैक कहुइयन ओसिन बाट
हुँकन्‍हक मुहम बुजा नैलगाक नैहुई काकरकि हुँक्र पैँसा कमाइक लाग झूट शिक्षा सिखाक सारा घरपरिवारक मनैन भाँरडार्ट
एकचो हुँकन्‍हक्‍के एकठो अगमवक्ता हुँकन्‍हक बारेम असिक कलह “क्रेट टापुक मनै सड्‍ड झूट बोलुइयन जङ्‌गली जनावरक स्‍वभाव रहल दुष्‍ट मनै ओ कोह्री डलिड्‍डर हुइट।”
हुँकहार कहल बात सत्‍य हो। उहओर्से हुँक्र पक्‍का विश्‍वासी हुइसेकहीँ कैक हुँकन कर्रसे हप्‍काओ
ओ यहूदीन्‍हक बट्‌कोहीम ओ सत्‍य बातह इन्‍कार करुइयन्‍हक आज्ञम ध्‍यान नैदेहीँ
शुद्ध मन रहल मनैन्‍हक लाग सब चिज शुद्धह रठा। तर भ्रष्‍ट मन रहल ओ विश्‍वास नैकर्ना मनैन्‍हक लाग कुछु चिज फे शुद्ध नैरहट्‍ काकरकि हुँकन्‍हक मन ओ विवेक जो भ्रष्‍ट रठन
हुँक्र परमेश्‍वरह चिह्‍न्‍लक दाबी त कर्ठ तर हुँकन्‍हक व्‍यवहारले हुँक्र परमेश्‍वरह इन्‍कार कर्लक बात देखैठन। हुँक्र घिनलग्‍टिक ओ अनाज्ञाकारी बाट ओ कुछु असल काम कर जन्‍ना नैहुइट
तर टुँ सत्‍य शिक्षासे मिल्‍ना बात केल सिखाओ
उमेर ढल्‍कल मनैन आत्‍मसंयमी आदर पैना हिसाबक अपन्‍हेह अधीनम ढर्ना हुइपर्ठा कैक सिखाओ। ठीक शिक्षा विश्‍वास करपर्ठा पवित्र प्रेम करपर्ठा ओ सहनशील हुइपर्ठा कैक हुँकन कहो
ओसहँक उमेर ढल्‍कल महिलन परमेश्‍वरह आदर देना हिसाबक जीवन जिएपर्ठा। हुँक्र बिना पट्‌टक औरजहन दोष लगाइ नैपरट्‍ जाँरडारुम लत बैठाइ नैपरट्‍ तर औरजहन असल बात सिखाइपर्ठा कैक अर्ती देओ
तब हुँक्र उमेर नैढल्‍कल महिलन आपनआपन गोस्‍सेन ओ छाईछावन प्रेम कर्ना
आत्‍मसंयमी ओ पवित्र मनक हुइना घरजम कर्ना दयालु हुइना ओ आपनआपन गोस्‍सेक अधीनम रना बातक सल्‍लाह देह सेकहीँ। ओसिक कर्लसे परमेश्‍वरक वचनक बदनाम नैहुइनेहो
ओसहेँक जवान मनैन आत्‍मसंयमी हुइक लाग अर्ती देओ
सब बातम असल कामक उदाहरण होक हुँकन देखाओ ओ हुँकन सिखाइबेर स्‍वाझ ओ गम्‍भीर होओ
कुई फे काट नैसेक्‍ना सत्‍य वचन बोलो तब हमार बारेम कुछु खराब बात नैपैहीँ कलसे हमार विरोधीहुँक्र शर्मम परहीँ
कमाराहुँक्र फे आपनआपन मालिकक् अधीनम रह्‍क सब कामम हुँकन जो खुशी बनैहीँ। हुँक्र मालिकसे मुहमुह नैलगहीँ
ओ हुँकन्‍हक कुछु चिज फे सट्‍याकसुटुक नैपरहीँ। बेनसे हुँक्र अप्‍न पूरा रूपले असल ओ भरपर्ना रहल बात देखैहीँ। तब हुँक्र हरेक बातम हमन मुक्ति देहुइया परमेश्‍वरक बारेम सिखाइल बातक शोभा बह्राइ सेकहीँ
काकरकि सारा मनैन मुक्ति देहक लाग परमेश्‍वरक अनुग्रह प्रकट होरहल
यी अनुग्रहक कारण हम्र असिन बात सिख्‍ठी कि परमेश्‍वरक आदर नैहुइना काम ओ संसारक चिजिक लालच त्‍याग करपर्ना आत्‍मसंयमी ओ निर्दोष हुइपर्ना ओ परमेश्‍वरक आदर हुइना हिसाबले यी संसारम जीवन जिएपर्ना
याकर सँगसँग हम्र आशा कैक हमन खुशी बनैना दिनिक बट्‌या हेर्ठी जौन दिन हमार महान परमेश्‍वर ओ हमन मुक्ति देहुइया येशू ख्रीष्‍ट आपन महिमम प्रकट हुउइया बाट
ख्रीष्‍ट हमन सारा पापमसे मुक्ति देहक लाग ओ सारा खराबीमसे पवित्र बनाइक लाग आपन प्राण देलह। उहाँ चहल कि हम्र असल कामम उत्‍सुक ओ उहाँक आपनऽ मनै हुइसेकी। भज  प्रस  व्‍य     पत्र 
यिह बात विश्‍वासीन सिखाओ ओ हौसला देना ओ हप्‍कैना काम पूरा अधिकारसहित करो। टुँहीन हेप्‍ना मौका किहुह फे जिन देओ
सरकार ओ सरकारी मनैन्‍हक अधीनम रहपर्ठा कहल मानपर्ठा ओ हरेक असल काम करक लाग तयार रहपर्ठा कैक विश्‍वासीहुँकन सम्‍झाओ
केक्रो बदनाम नैकरपरट्‍ किहुसे झग्रा नैकरपरट्‍ तर सबजहनसे मिलनसार ओ नम्र व्‍यवहार करपर्ठा कैक हुँकन कहो
काकरकि हम्र अपन्‍हे फे एक समयम मूर्ख ओ कहल नैमन्‍ना रलही। हम्र भूलम परलरलही ओ कामवासनम ओ सुखविलासम फँसल रलही। हमार जीवन दुष्‍टता ओ बिह्र मुनाले भरल रह। मनै हमन हेल्‍हा करँट्‍ ओ हम्र फे हुँकन हेल्‍हा करी
तर जब हमन मुक्ति देहुइया परमेश्‍वरक दया ओ प्रेम प्रकट हुइल्
तब उहाँ हमन मुक्ति देल। यी मुक्ति हम्र धार्मिक काम कर्लक कारण नाहीँ तर हमन दया कर्लक कारण मुक्ति देलह। उहाँ पवित्र आत्‍माद्वारा हमार पाप धोक हमन लौव जन्‍म ओ लौव जीवन देल
उहाँ यी आत्‍मा हमन मुक्ति देहुइया येशू ख्रीष्‍टसे हमारम प्रशस्‍तसे खन्‍ह्‍यादेल
असिक उहाँक अनुग्रहले हम्र धर्मी ठह्राजाइसेकी ओ हमार आशा करल अनन्‍त जीवनक हकदार हुइसेकी
यी जाट्‍टिक बात हो। परमेश्‍वरम विश्‍वास करुइयन ध्‍यान देक असल कामम लग्‍लरह्‍हीँ कैक टुँ यिह शिक्षम जोड देओ कना म्‍वार इच्‍छा बा। यी शिक्षा सबजन्‍हक लाग असल ओ फाइदाजनक बा
तर ठरनाठेगानक बातम वंशावलीक बातम ओ यहूदी व्‍यवस्‍थक बारेम नैहुइल् वादविवाद कैक झग्रा परैना बातसे दूर रहो। ओसिन कामनाकाजक बेकार बात बट्‌वाक
मण्‍डली फुटाइ खोज्‍ना मनैन एक दुइचो चेताउनी देओ। यदि नैमनहीँ कलसे हुँकन्‍हक कुछु मतलब जिन करहो
ओसिन मनैन्‍हक आचरण भ्रष्‍ट रठन कना बात टुँ जन्‍लबाटो। हुँकन्‍हक आपनऽ पाप हुँकन दोषी ठह्रैठन
मै अर्तिमासह या तुखिकसह टुँहारठे पठैना विचार कर्टिबाटुँ। हुँक्रमध्‍ये एक जन टुँहारठे पुगहीँ त टुँ स्‍याकलसम झट्‌ट निकोपोलिस सहरम म्‍वारठे अइहो काकरकि मै यी साल जार दिन उहँ रना विचार कैरख्‍नु। प्रे  एफि  कल   तिमो 
जेनास नाउँक वकील ओ अपोल्‍लोस यात्रम जाइ लगहीँ त स्‍याकलसम हुँकन सहयोग करहो। हुँकन आवश्‍यक पर्ना सब चिज जुटादेहो। प्रे   कोर 
हमार मनै कुछु चिजिक धेर आवश्‍यक परल समयम सहायता देह सेकहीँ कैक असल कामम लग्‍लरहपर्ठा। हुँक्र बिना कामक जीवन जिय नैपरट्‍
यिहाँ म्‍वारसँग रहुइयन सबजन टुँहीन अभिवादन पठारख्‍ल। हमन प्रेम कर्ना उहाँ रहल विश्‍वासीन हमार अभिवादन कैदेहो
परमेश्‍वर टुह्र सबजहन अनुग्रह देहीँ कना म्‍वार प्रार्थना बा
येशू ख्रीष्‍टक बारेम खुशीक खबर प्रचार कर्लक कारण कैदम परल मै पावल ओ हमार विश्‍वासी भैया तिमोथी यी चिठी लिखटी। यी चिठी हमारअस काम करुइया प्रिय फिलेमोनक लाग
ओ हुँकहार घरम भेला हुइना मण्‍डली हमार विश्‍वासी बहिन्या अप्‍फिया ओ हमारअस परमेश्‍वरक सेवा करुइया अर्खिप्‍पसक लाग फे हो। कल 
मै प्रार्थना करबेर टुँहीन समझ्‍क आपन परमेश्‍वरह सड्‍ड धन्यवाद देठुँ
काकरकि टुँ प्रभु येशूम विश्‍वास कर्लबाटो ओ परमेश्‍वरक मनैन प्रेम फे कर्लबाटो कना बात मै सुन्‍ठुँ
हमन देगैल् सब असल चिजिक बुझाइसे ख्रीष्‍टम विश्‍वासीहुँकनसे रहल टुँहार सङ्‌गति बलगर हुइटीजाए कना म्‍वार प्रार्थना बा
हेरो भाइ टुँ औरजहन प्रेम कर्लक बात सुन्‍क मै धेर आनन्‍द ओ उत्‍साह पारख्‍नु काकरकि टुँ परमेश्‍वरक मनैन्‍हक मन ताजा बनादेरख्‍लो
टुँ का करपर्ठा कैक मै ख्रीष्‍टक प्रेरितक रूपम टुँहीन आज्ञा देना साहस रलसे फे
हमार प्रेमक कारणले मै टुँहीन अनुरोध करटुँ मै उमेर ढल्‍कल् पावल ओ आब ख्रीष्‍ट येशूक एकठो कैदी
म्‍वार छावा ओनेसिमसक लाग मै टुँहीनसे अनुरोध करटुँ। मै कैदम रहल समयम जो हुँकहार आत्‍मिक बाबा होरनु। कल 
हुइना त ऊ टुँहार लाग बिनकामक होरलह तर आब टुँहार लाग ओ म्‍वार लाग फे काम लग्‍ना होरल
मै हुँकहीन फेदोस्र टुँहारठे पठाइटुँ। ऊ म्‍वार मुटुक टुक्राअसक हुइट
खुशीक खबरक कारण मै कैदी रहल समयम ऊ टुँहार सटाहा म्‍वार हेरविचार कर सेक्‍नेरलह कैक मै हुँकहीन आपनसँग ढर चाहलरनहुँ
तर टुँहार मञ्‍जुरी बिना ओसिक कैडर्ना महीह ठीक नैलागल काकरकि टुँ करकापले नाहीँ तर स्‍वइच्‍छाले सहायता करल मै चहठुँ
ऊ सड्‌डभर टुँहारसँग पलरहीँ कैक सायद ऊ कुछ समयक लाग टुँहीनसे अल्‍ग होरलह
आब ऊ टुँहार कमारा केल नैहुइट तर कमारासे धेर मूल्‍यवान हुइट काकरकि ऊ टुँहार लाग प्रिय भैया हुइट। ऊ म्‍वार लाग धेर प्रिय हुइट तर आब टुँहार लाग उ व्‍यक्तिक रूपम ओ एकठो विश्‍वासी भैयक रूपम दुनु झन् प्रिय हुइहीँ
उहओर्से यदि टुँ महीह आपनसँगसँग काम करुइया मन्‍ठो कलसे महीह स्‍वीकार करअस हुँकहीन फेदोस्र स्‍वीकार करो
यदि ऊ टुँहार कुछु बिगारऽ कैरख्‍ल या टुँहीन कुछु तिरहीपर्ना बाटन कलसे फे उ तिर्ना म्‍वार जिम्‍मा होगैल्
मै तिरदेहम कैक मै पावल आपनऽ हाँठले लिखटुँ। टुँ म्‍वार कारणले आत्‍मिक जीवन पाक टुँ म्‍वार ऋणी होरलो कना बात मै टुँहीन कटीरह नैपरी
उहओर्से हेरो भाइ हम्र प्रभुक मनै हुइलकओर्से महीह यी दया देखाओ ओ ख्रीष्‍टियन भैयक नाताले म्‍वार मनह ताजा बनादेओ
टुँहार आज्ञापालनम महीह पूरा विश्‍वास बा कि टुँ म्‍वार कहलसे धेर करुइयाबाटो कना बात जान्‍क मै टुँहीन यी चिठी लिखटुँ
एकठो और बात म्‍वार लाग एकठो बैठ्‍ना क्‍वाठा ठीकठाक पारदेओ काकरकि टुन्‍हक प्रार्थनक कारण मै टुन्‍हकठे फेदोस्र जाइपैम कना आशा कर्लबाटुँ
ख्रीष्‍ट येशूक सेवा कर्लक कारण म्‍वारसँग कैदी हुइलक इपाफ्रास टुँहन अभिवादन पठारख्‍ल। कल  
म्‍वार सँगसँग काम करुइयन मर्कूस अरिस्‍तार्खस डेमास ओ लूका फे अभिवादन पठारख्‍ल। प्रे      कल   तिमो 
अघट्‌टेक समयम परमेश्‍वर हमार पुर्खनसे अगमवक्ताओँद्वारा धेर फ्‍यारा धेर किसिमले बोल्‍ल
तर यी आखिरी दिनम उहाँ आपन छावाद्वारा हमनसे बोलरख्‍ल। उहाँ सब चिजिक हकवाला हुइक लाग आपन छावह जो रोज्‍ल ओ सारा चिजिक सृष्‍टि फे उहाँद्वारा जो कर्ल
परमेश्‍वरक महिमा उहाँकम चम्‍कठन। उहाँ जो परमेश्‍वरक सक्‍कली रूप हुइट। उहाँक शक्तिशाली वचनद्वारा जो सारा आकाश ओ पृथ्‍वी अर्‍याइल बा। उहाँ मनैन पापमसे शुद्ध हुइना बन्‍दोबस्‍त मिलाक सर्वोच्‍च परमेश्‍वरक दाहिन पाञ्‍जर बैठ्‌ल
परमेश्‍वर उहाँह स्‍वर्गदूतनसे फे उच्‍च नाउँ देलन। यी बातले का देखैठा कलसे छावा त स्‍वर्गदूतहुँकनसे धेर महान् बाट
परमेश्‍वर आपन छावह कल
“टुँ म्‍वार छावा हुइटो
आज मै टुँहार बाबा हुइनु।”
उहाँ यी बात कौनो स्‍वर्गदूतह कबु फे नैकल। उहाँ आपन छावक बारेम असिक फे कल
“मै हुँकहार बाबा हुइबुँ
ऊ म्‍वार छावा हुइहीँ।” भज   शमू   इति 
परमेश्‍वर आपन सर्वोच्‍च छावह संसारम पठाइबेर कल
“परमेश्‍वरक सारा स्‍वर्गदूतहुँक्र हुँकहीन जो दण्‍डवत करपर्ठा।” व्‍य 
स्‍वर्गदूतन्‍हक बारेम उहाँ कल
“परमेश्‍वर आपन स्‍वर्गदूतहुँकन बतासअस
ओ आपन दासहुँकन आगीक लहरअस बनैठ।” भज 
तर छावक बारेमजुन उहाँ कल
“हे परमेश्‍वर अप्‍नक राज्‍य सड्‌डभर पलरहुइयाबा
ओ अप्‍न धार्मिक हिसाबले शासन कर्ठी
अप्‍न असल कामह मन परैठी
ओ खराब कामह घिन मन्‍ठी
उहओर्से परमेश्‍वर अप्‍नक परमेश्‍वर अप्‍नह रोज्‍ल
ओ अप्‍नक सङ्‌घारीनसे त कत्रा हो कत्रा धेर
सम्‍मान कैक आनन्‍दले अप्‍नह भरिपूर्ण बनारख्‍ल।” भज 
परमेश्‍वर यी फे कल
“हे परमप्रभु अप्‍न सुरुम पृथ्‍वीक जग बैठैली
ओ आपन हाँठले सारा आकाश बनैली
सृष्‍टि त नाश होजउइया बा
तर अप्‍न सड्‌डभर पलरबी
सृष्‍टि त पुरान लुगाअस फाटजउइयाबा
अप्‍न पुरान चोँट्‍यह गुटमुटाइअस सृष्‍टिह गुटमुटैठी
उ त लुगाअस फेरजउइयाबा
तर अप्‍न त सड्‌डभर एकनास पलरठी
ओ अप्‍नक उमेर कबु फे नैबितुइया हो।” भज 
परमेश्‍वर कौनो स्‍वर्गदूतह असिक कबु नैकल
“म्‍वार दाहिन पाञ्‍जर बैठो
टुँहार पौलीक पाउदान नैबनैम।” भज 
स्‍वर्गदूतहुँक्र त परमेश्‍वरक सेवा कर्ना आत्‍माहुँक्र हुइट। परमेश्‍वर हुँकन मुक्ति पैना मनैन सहायता करक लाग पठैठ
उहओर्से हम्र आपन सुनल सत्‍य बातम एकदम मजासे ध्‍यान देहपर्ठा तब हम्र सत्‍य बातमसे नैरप्‍टनेहुइटी
स्‍वर्गदूतहुँक्रद्वारा बोलगैल् परमेश्‍वरक सन्‍देश अटल रह ओ उ सन्‍देश नैमनुइयन ओ नैटेरुइयन उचित सजाय पैल
तब हम्र अत्रा महान् मुक्तिक वास्‍ता नैकर्ली कलसे हम्र कसिक उम्‍कबी यी मुक्ति त सबसे पैल्‍ह प्रभु येशू अपन्‍हे प्रचार कर्लह ओ उहाँक वचन सुन्‍ना मनै हमार लाग पक्‍का साबित कैदेल
परमेश्‍वर फे धेर चिन्‍ह देखाक धेर किसिमक अचम्‍म ओ शक्तिशाली काम कैक ओ आपन इच्‍छा अनुसार पवित्र आत्‍मक विभिन्‍न वरदान देक यी मुक्तिह सत्‍य ठहरैल
हम्र बात बट्‍वैटी अइलक उ पाछ अइना संसारह परमेश्‍वर स्‍वर्गदूतन्‍हक अधीनम नैकरैल
धर्मशास्‍त्रम एक ठाउँम असिक कैगिल् बा
“मनैया का हो ओ अप्‍न वाकर फिक्री कर्ठी
अथवा मनैयक छावा का हो ओ अप्‍न वाकर वास्‍ता कर्ठी
अप्‍न ओहीह स्‍वर्गदूतनसे डान्‍चे टर पारदेली
अप्‍न ओहीह महिमा ओ आदरक मुकुट पहिरारख्‍ली
अप्‍न सब चिज वाकर पौलीक टर पारदेली।”
परमेश्‍वर सब चिज मनैयक अधीनम करादेल। याकर मतलब वाकर अधीनम नैरहल चिज कुछु फे नैहो। तर यी वर्तमान समयम सब चिज मनैयक अधीनम रहल हम्र नैदेख्‍टी। भज 
तर हम्र येशूह देख्‍ठी उहाँ स्‍वर्गदूतनसे डान्‍चे टर पारगैल। परमेश्‍वरक अनुग्रहक कारण उहाँ सबजन्‍हक लाग मुल। उहाँ हमार लाग मृत्‍युक दुःख भोग्‍लक कारणले उहाँ आब महिमा ओ आदरक मुकुट पहिरागैल
सृष्‍टिक सब चिज परमेश्‍वरद्वारा ओ परमेश्‍वरक लाग बनल हो। धेर सन्‍ताननसे आपन महिमा बाँडचुँड कर्ना परमेश्‍वरक लाग हुँकन मुक्ति देना येशूह दुःखभोगद्वारा सिद्ध पर्ना उचित रह
मनैन पवित्र बनुइया येशू ओ पवित्र बनागैल सबजन्‍हक बाबा एक्‍कठो परमेश्‍वर हुइट। उहओर्से अपन्‍हे पवित्र बनाइल मनैन येशू “भैयौ” कह शरम नैमन्‍ट
उहाँ कल
“मै आपन भैयौन्‍हक माझम
अप्‍नक नाउँक घोषणा करम
मै मण्‍डलीक बीचम
अप्‍नक स्‍तुति करम।” भज 
फेदोस्र उहाँ कल
“मै परमेश्‍वरम जो भरोसा करम।”
ओ फेदोस्र कल
“हेरो मै त परमेश्‍वर महीह देलक
यी छाईछावन्‍हकसँग बाटुँ।” यशै 
उ छाईछावन मास ओ रगतक शरीर रलकओर्से येशू फे हुँकन्‍हकअस मास ओ रगत रहल मनैया हुइल। उहाँ अपन्‍हे मृत्‍यु भोग्‍क मृत्‍युक शक्ति रहल शैतानह नाश पर्ल
ओ मुवपर्ठा कना डरले जीवनभर बन्‍धनम परल मनैन छुट्‌कारा देल
उहाँ त स्‍वर्गदूतन सहायता करक लाग नाहीँ तर अब्राहामक सन्‍तानन सहायता करक लाग अइलह
उहओर्से सब बातम उहाँह आपन भैयन्‍हकअस बनपर्लन। असिक परमेश्‍वरक सेवम उहाँ दयालु ओ विश्‍वासयोग्य प्रधान पूजारी हुइल ओ मनैन पाप क्षमा देहक लाग उहाँ बलिदान हुइल
उहाँ अपन्‍हे फे परीक्षम पर्क दुःख भोग्‍लकओर्से आब परीक्षम पर्ना मनैन उहाँ सहायता करसेक्‍ठ
उहओर्से परमेश्‍वरक बोलावट पाइल पवित्र दादुभैयहुँक्र हमार स्‍वीकार करल प्रेरित ओ प्रधान पूजारी येशूह विचार करो
मोशा परमेश्‍वरक घरम विश्‍वासयोग्य होक सेवा करलअस येशू फे परमेश्‍वरक जिम्‍मा देहल बातम विश्‍वासयोग्य होक सेवा कर्ल। गन्‍ती 
घरसे त घर बनुइयक इज्‍जत बरा रहलअस मोशसे त येशू कहाँ हो कहाँ महान गौरवमय ठहर्ल
काकरकि हरेक घर केक्रो ना केक्रो बनाइल रठा तर वास्‍तवम सब चिज बनुइया त परमेश्‍वर जो हुइट
मोशा त परमेश्‍वरक घरम कमारक रूपम विश्‍वासयोग्य होक सेवा कर्ल। हुँकहार करल कामले भविष्‍यम प्रकट हुइना सत्‍य बातक गवाही देहल
तर ख्रीष्‍ट त घरक अधिकार पाइल छावक रूपम विश्‍वासयोग्य होक सेवा कर्ल। यदि हम्र आपन आशम अन्‍तिमसम भरोसा ओ गर्व कर्टिरली कलसे परमेश्‍वरक घर हम्रहे हुइटी
उहओर्से पवित्र आत्‍मक कहल बात असिक लिखल बा
“आज टुह्र उहाँक आवाज सुन्‍बो कलसे
उजार ठाउँम टुन्‍हक पुर्खाओँ
परमेश्‍वरक परीक्षा कैक विरोध करलअस
टुह्र कठोर जिन होओ
टुन्‍हक पुर्खाओँ चालीस वर्षसम
म्‍वार करल काम देख्‍क फे नैपत्‍यैल
ओ म्‍वार जाँच कर्ल
उहओर्से उ मनैनसे महीह भारी रिस लागल
ओ मै त कैदेनु ‘हुँकन्‍हक हृदय जैह्‍या फे टेँर्ह्‍कल रठन
हुँक्र म्‍वार कलक मन्‍बोमन्‍बोनैकर्ट।’
उहओर्से मै त रिसक झ्‍वाँकम किर्‍या खाक कनु
‘मै विश्राम देना ठाउँम हुँक्र कबु फे जाइ नैपैहीँ।’” भज 
भैयौ होश करो टुह्रमध्‍ये कुई फे जीवित परमेश्‍वरसे दूर लैजैना दुष्‍ट हृदयक ओ अविश्‍वासी जिन होओ
“आझुक दिन” कना समय रहट्‍सम हरेक दिन एकऔरजहन उत्‍साह देटिरहो तब पापक छलछामले टुह्र कठोर नैहुइबो
यदि हम्र सुरुम ख्रीष्‍टम भरोसा करलअस अन्‍तिमसम भरोसा कर्टिबाटी कलसे हम्र ख्रीष्‍टकसँग साझ्‍या हकदार होरली
टुन्‍हक पुर्खाओँ विरोध करलअस
टुह्र कठोर जिन होओ।” भज 
परमेश्‍वरक आवाज सुन्‍क फे उहाँक विरोध करुइयन के रलह मोशक अगुवाइम मिश्रदेशमसे निकार्क आनल मनै जो नैरलह का
परमेश्‍वर चालीस वर्षसम केहीसे रिसैल पाप कर्टिरना उह मनैनसे नैहो का जे उजार ठाउँम सखाप पारगैलह
“मै विश्राम देना ठाउँम हुँक्र कबु फे जाइ नैपैहीँ” कैक परमेश्‍वर क्‍याकर बारेम किर्‍या खैलह उहाँ यी बात उह अट्‌टेरी मनैन्‍हक बारेम नैकलह का गन्‍ती 
आब हम्र देख्‍ठी कि विश्‍वास नैकर्लक कारण हुँक्र विश्राम पैना ठाउँम जाइ नैपैल
हमन विश्राम देहम कैक परमेश्‍वरक करल प्रतिज्ञा आम्‍ही फे पलबा। उहओर्से होस करी ओ उ विश्राम पैना ठाउँम पैँठ नैपैना टुह्र कुई फे जिन ह्‍वाए
काकरकि पुर्खनअस हमन फे खुशीक खबर सुनागैल् बा। तर हुँकन देगैल् खुशीक खबर हुँकन्‍हक लाग बेकार हुइल् काकरकि हुँक्र आपन सुनल वचनम विश्‍वास नैकर्ल
आब हम्र विश्‍वास करुइयनजुन परमेश्‍वरक प्रतिज्ञा करल उ विश्राम पैना ठाउँम जैठी। जसिन कि उहाँ विश्‍वास नैकरुइयन्‍हक बारेम कल
“उहओर्से मै त रिसक झ्‍वाँकम किर्‍या खाक कनु
‘मै विश्राम देना ठाउँम हुँक्र कबु फे जाइ नैपैहीँ।’”
विश्राम पैना ठाउँक बन्‍दोबस्‍त कैगिल् नैरह कना बात नैहो काकरकि सृष्‍टि कैगैल् समयम जो परमेश्‍वरक सारा काम पूरा हुइलकओर्से उहाँ विश्राम कर्लह। भज 
धर्मशास्‍त्रम कौनो ठाउँम सृष्‍टिक सातवाँ दिनिक बारेम असिक कैगिल् बा “सारा काममसे परमेश्‍वर सातवाँ दिनम विश्राम लेल।” उत 
ओ यी बात चर्चा कैगिल् ठाउँम परमेश्‍वर फेदोस्र कल “मै विश्राम देना ठाउँम हुँक्र कबु फे जाइ नैपैहीँ।” भज 
अघट्‌टे खुशीक खबर सुनल मनै अट्‌टेरी हुइलकओर्से विश्राम पैना ठाउँम जाइ नैपैल। तर आब और जन फे बाट जे उ विश्राम पैना ठाउँम जैनेबाट
उहओर्से परमेश्‍वर उहाँक विश्राम पैना ठाउँम जाइक लाग और दिनह “आज” कैक फेदोस्र तोक्‍ल। उहाँ आघ ब्‍वालल् बात धेर समय पाछ राजा दाऊदद्वारा कल
यदि यहोशू इस्राएलीहुँकन परमेश्‍वरक प्रतिज्ञा करल वास्‍तविक विश्राम पैना ठाउँम पुगैट कलसे परमेश्‍वर पाछसे और दिनिक बातऽ नैबटोइनेरलह। व्‍य  यहो 
असिक हम्र देख्‍ठी कि परमेश्‍वर सातवाँ दिनम विश्राम लेहलअस उहाँक मनैन्‍हक लाग तयार पारगैल् विश्राम बाँकी पलबा
परमेश्‍वर आपन काम सेक्‍क विश्राम लेहलअस विश्राम पैना ठाउँम पैँठुइयन फे आपनआपन काममसे विश्राम पैठ। उत 
उहओर्से उ विश्राम पैना ठाउँम पैँठक लाग स्‍याकलसम कोसिस करी। यदि हम्र इस्राएलीन्‍हकअस अट्‌टेरी हुइना हो कलसे त हम्र नाश होजैबी
काकरकि परमेश्‍वरक वचन त जीवित ओ काम कर्टिरना हिसाबक बा। यी त दुनुओर धार रहल तरवालसे फे धर्‍यार बा। यी भित्तर पुग्‍क प्राण ओ आत्‍मह रेट्‌क जोर्नी ओ हड्डीक गुदीह समेत छिङ्‍टिछिङ्‍टा पारदेठा। परमेश्‍वरक वचन मनैन्‍हक हृदयक विचार ओ चाहनह एकएक कैक जाँच कर्ठा
परमेश्‍वरक नजरम सृष्‍टिक कौनो चिज फे नुकल नैरहट्। उहाँक आघ सब चिज खुल्‍ला बा ओ छर्लङ्‌ग देखपर्ठा। उहाँह जो हम्र सबजन आपन करल कामक हिसाबकिताब बुझाइपर्ठा
स्‍वर्गम गैलक परमेश्‍वरक छावा येशू जो हमार महान् प्रधान पूजारी हुइलकओर्से हम्र आपन विश्‍वास करल बात पक्‍कासे पक्रलरही
हमार प्रधान पूजारी हमार कमजोरी बुझ नैसेक्‍ना पूजारी नैहुइट। पापम फँसैना हरेक उपायद्वारा हमारअस सब बातम उहाँक परीक्षा हुइलन तर उहाँ पाप नैकर्ल
उहओर्से आब हम्र निर्धक्‍क होक अनुग्रही परमेश्‍वरक सिंहासनक आघ जाई ओ खाँचो परल समयम सहायतक लाग हम्र उहाँसे कृपा ओ अनुग्रह पैनेबाटी
हरेक प्रधान पूजारी परमेश्‍वरक आघ मनैन्‍हक प्रतिनिधित्‍व करक लाग रोजगैल् मनैया हुइट। ऊ मनैन्‍हक तर्फसे परमेश्‍वरकठे पापबलि ओ और भेटी चह्राइक लाग नियुक्त कैजैठ
अज्ञानी मनैन् ओ गलत डगरिम जैना मनैन ऊ नम्र होक सम्‍झाइसेक्‍ठ काकरकि ऊ अपन्‍हे फे कमजोर मनै जो हुइट
उहओर्से और मनैन्‍हक लाग पापबलि चह्राइबेर ऊ आपन लाग फे पापबलि चह्रैना हुँकहीन कर लग्‍ठन। लेवी 
प्रधान पूजारी हुइना सम्‍मान कुई फे अपन्‍हे लिह नैस्‍याकट। यी बात त हारूनह परमेश्‍वर बलाइलअस उहाँद्वारा बलागैलसे केल हुइठा। प्रस 
ख्रीष्‍ट फे प्रधान पूजारी हुइना सम्‍मान अपन्‍हे लेलक नैहुइट। उहाँह त परमेश्‍वर रोज्‍क कल
आज मै टुँहार बाबा हुइनु।” भज 
और ठाउँम परमेश्‍वर असिक कल
“टुँ मल्‍कीसेदेकअस
सड्‌डभरिक लाग पूजारी हुइटो।” भज 
येशू आपन शारीरिक जीवनम रहलब्‍याला मुवलमसे बचाइ सेक्‍ना परमेश्‍वरह कर्रसे प्रार्थना कर्ल ओ रोरोक बिन्‍ती चह्रैल। उहाँक नम्रता ओ भक्तिक कारणले जो परमेश्‍वर उहाँक प्रार्थना सुन्‍ल। मत्ती  मर्क  लूक 
उहाँ परमेश्‍वरक छावा रलसे फे आपन भ्‍वागल दुःखकष्‍टमसे उहाँ परमेश्‍वरक आज्ञापालन कर सिक्ख्‍ल
असिक परमेश्‍वर उहाँह पूरा सिद्ध ठहरैल ओ उहाँक आज्ञापालन करुइयन्‍हक लाग उहाँ अनन्‍तकालिन मुक्तिक स्रोत हुइल
ओ परमेश्‍वर जो उहाँह मल्‍कीसेदेकअस प्रधान पूजारी नियुक्त कर्ल
याकर बारेम टुँहन कहपर्ना बात त धेर बा तर टुँहन बुझैना भर गाह्रो बा काकरकि टुन्‍हक बुझ्‍ना क्षमता कमजोर बा
आम्‍हीसम त टुह्र औरजहन सिखाइ सेक्‍ना होजाइपर्ना रह तर आम्‍ही परमेश्‍वरक वचनक बारेम आधारभूत बात समेत टुँहन और जन सिखाइपरल बा। टनिक हिरगर भोजन खाइक सटाहा टुह्र अपन्‍हे डाईक दूध पिना लर्काअस बाटो
डाईक दूध केल पिउइया त लर्कहे हो। असल ओ खराब बातक ज्ञान वाकरम नैरटस।  कोर 
तर हिरगर भोजन खउइया त परिपक्‍व मनैया हो। ऊ त बुद्धि लगाक अभ्‍यासद्वारा असल ओ खराब बात अल्‍गाइ सेक्‍ना क्षमता रहल मनैया हो
उहओर्से आब हम्र ख्रीष्‍टक बारेम घरीघरी आधारभूत शिक्षा सिख्‍ना बातओर नैलागी। बेनसे आपन समझम हम्र परिपक्‍व बनी। मृत्‍युम लैजैना काममसे मन परिवर्तन कैक परमेश्‍वरम विश्‍वास कर्ना जसिन विषयम सिखक लाग फेदोस्र सुरु कर्ना आवश्‍यक नैहो
धेर किसिमक बप्‍तिस्‍मक बारेम सिख्‍ना बात केक्रोम हाँठ ढैक प्रार्थना कर्ना बात मुवलमसे फेदोस्र जिना बात ओ आखिरी न्याय हुइना विषयम टुँहन फेदोस्र सिखाइपर्ना जरुरी नैहो
यदि परमेश्‍वर अनुमति देहीँ कलसे हम्र पैल्‍हक शिक्षासे आघ बहर्क परिपक्‍व शिक्षाओर लग्‍बी
काकरकि एक फ्‍यारा परमेश्‍वरक ज्‍योति पाइल स्‍वर्गक वरदान फे चिखल पवित्र आत्‍मक भाग फे पाइल
परमेश्‍वरक वचनक मीठ स्‍वाद पाइल अइना युगक लाग कैजिना परमेश्‍वरक शक्तिशाली काम द्‍याखल
मनै होक फे परमेश्‍वरह फेदोस्र छोर्क जैना मनैन पापी मन परिवर्तन कर लगाक परमेश्‍वरकठे घुमाई नैसेक्‍जाइट्‍ काकरकि असिन मनै त परमेश्‍वरक छावह द्वासर फ्‍यारा क्रूसम टङ्‌गैठ ओ सबजन्‍हक आघ उहाँक बेइज्‍जत कर्ठ
जौन जमिन उप्‍परसे घरीघरी बर्सल पानीले भिज्‍ठा ओ मनैद्वारा खनजोत कैजैठा ओ हुँकन्‍हक लाग मन परल बाली उब्‍जैठा उ जमिनम परमेश्‍वरक आशिष पर्ठा
तर यदि उ जमिनम काँट ओ सिहुँर केल जामल कलसे उ त बिनकामक हुइठा। असिन जमिनम त परमेश्‍वरक सराप परसेक्‍ठा ओ अन्‍तम ओहीह आगीले जराजैठा। उत 
प्रियहुँक्र हम्र असिक बोल्लसे फे हमन पूरा विश्‍वास बा कि टुन्‍हक जीवनम यहीसे असल चिज अर्थात् मुक्तिसे मिल्‍ना चिज बा
टुह्र परमेश्‍वरक मनैन्‍हक सेवा कैक परमेश्‍वरप्रति आपन प्रेम देखारख्‍लो ओ आम्‍ही फे असिन सेवा कर्टिबाटो। परमेश्‍वर अन्यायी नैहुइट। टुन्‍हक करल यी सेवा ओ प्रेमह उहाँ नैबिस्रैट
टुह्र सबजन्‍हक यिह जोश आखिरी समयसम पलिरही ओ टुन्‍हक आशा फे पूरा हुई यिह हमार कामना बा
हमार चाहना यी बा कि टुह्र अल्‍छी जिन होओ तर ओसिन मनैअस होओ जे विश्‍वास ओ धैर्यद्वारा प्रतिज्ञा कैगिल् चिज पैठ
परमेश्‍वर अब्राहामह प्रतिज्ञा करबेर आपनसे बरा और किहुह नैपैलकओर्से उहाँ आपन नाउँम किर्‍या खैल
ओ कल “मै टोहीह जाट्‌टीसे आशिष देहम ट्‌वार सन्‍तान गन नैसेक्‍जैना धेर हुइहीँ।” उत 
असिक अब्राहाम धीरजी होक अश्‍या लग्‍लरल ओ परमेश्‍वरक प्रतिज्ञा करल आशिष पैल
मनै त किर्‍या खाइबेर आपन कहल बात पक्‍का हो कैक आपनसे बरा व्‍यक्तिक नाउँम किर्‍या खैठ ओ किर्‍याद्वारा वादविवाद फे शान्‍त हुइठा
परमेश्‍वरक प्रतिज्ञा पैना मनैन उहाँ आपन करल प्रतिज्ञा पक्‍का हो ओ कबु फे परिवर्तन नैहुइट्‍ कैक देखाइक लाग उहाँ किर्‍या समेत खैल
परमेश्‍वरक करल प्रतिज्ञा ओ खाइल किर्‍या दुनु बात परिवर्तन नैहुइट्‍ काकरकि परमेश्‍वर झूट ब्‍वाल नैसेक्‍ट। उहओर्से यी दुनु बातले हम्र उहाँकम शरण लिह जाइ चहुइयन हमार सामुन्‍नेम ढरल आशा पक्रलरना भारी हौसला पारख्‍ली
यिह आशम हमार जीवन अर्‍याइल बा। यी आशा त सुरक्षित ओ भरपर्दो बा ओ हमन स्‍वर्गीय मन्‍दिरक पर्दाभित्तर महापवित्र स्थानसम लैजिठा। लेवी 
हमार लाग येशू हमनसे आघहेँ उ ठाउँम गैरल। उहाँ त मल्‍कीसेदेकअस सड्‌डभरिक लाग प्रधान पूजारी होरल। भज 
मल्‍कीसेदेक त शालेम सहरक राजा ओ सर्वोच्‍च परमेश्‍वरक पूजारी रलह। अब्राहाम चार जन राजाहुँकन लडाइँम हराक घुमबेर हुँकहीन मल्‍कीसेदेक भेँटैल ओ आशीर्वाद देल
अब्राहाम आपनठे रहल सारा धनसम्‍पत्तिक दश भागक एक भाग दशांश मल्‍कीसेदेकह देल। मल्‍कीसेदेक नाउँक अर्थ “धार्मिक हिसाबले शासन कर्ना राजा” हो ओ ऊ शालेमक राजा रलकओर्से हुँकहार नाउँले “शान्‍तिपूर्ण तरिकाले शासन कर्ना राजा” कना बात फे बुझैठा। उत 
मल्‍कीसेदेकक् डाईबाबा ओ पितापुर्खा केक्रो बारेम कुछु जानकारी नैहो। हुँकहार जन्‍म ओ मरणक बारेम फे कुछु जानकारी नैहो। परमेश्‍वरक छावकअस ऊ सड्‌डभरिक पूजारी हुइट
ऊ कत्रा महान् व्‍यक्ति रलह कना बात टुह्र अपन्‍हे बुझ्‍ठो। हमार महान् पुर्खा अब्राहाम समेत लडाइँमसे जित्‍क आनल चीजबिजक दशांश हुँकहीन देल
पूजारी पदम नियुक्त हुइल् लेवीक सन्‍तानहुँक्र आपन इस्राएली दादुभैयन्‍हक कमाहीमसे दशांश उठैठ। यी इस्राएली दादुभाइ फे अब्राहामक वंशमसे आइल् हुइट तर फे व्‍यवस्‍था हुँकन्‍हक कमाहीमसे दशांश उठैना अधिकार लेवीक सन्‍तानन देराखल। गन्‍ती 
पूजारी मल्‍कीसेदेक त लेवी वंशक नैरलह। तर फे ऊ त अब्राहामसे दशांश लेल ओ परमेश्‍वरक प्रतिज्ञा पैना अब्राहामह ऊ आशीर्वाद देल
छोटी मनै बरा मनैनसे आशीर्वाद पैठ कना बात त सबजहन थाहँ बा
कमाहिक दशांश उठैना लेवीक सन्‍तानहुँक्र त मुक जैठ। तर धर्मशास्‍त्रक कहल अनुसार दशांश उठैना मल्‍कीसेदेक त सड्‌डभर जीवित पलरठ
आब असिक फे कह सेक्‍जैठा मल्‍कीसेदेकह अब्राहाम दशांश देहबेर दशांश लेना लेवी फे हुँकहीन दशांश देल
काकरकि मल्‍कीसेदेक अब्राहामह भेटाइल ब्‍याला लेवी त आपन पुर्खा अब्राहामक शरीरभित्रहेँ रलह
लेवीक सन्‍तानन्‍हक पूजारी पदक आधारम इस्राएलीहुँक्र व्‍यवस्‍था पारख्‍लह। आब लेवी पूजारीक सेवाले मनै सिद्ध हुइना रलसे त लेवीकुलक हारूनक सन्‍तानमसे आइल पूजारीन्‍हकअस नैहोक मल्‍कीसेदेकअस फरक किसिमक पूजारीक आवश्‍यक पर्नेनैरह
परमेश्‍वर अपन्‍हे फरक किसिमक पूजारी नियुक्त कर्लकओर्से पूजारी रोज्‍ना व्‍यवस्‍था फे फेरजाइपर्ठा
हमार प्रभु ज्‍याकर विषयम यी बात कैगिल् बा उहाँ त लेवीकुलक नैहोक और कुलक हुइट। उहाँक कुलम कुई फे पूजारी होक सेवा नैकर्लहो
सबजहन थाहाँ हुइल् बात हो कि हमार प्रभु त यहूदा कुलम जन्‍मलह। यहूदाकुलमसे पूजारी हुइना बारेम मोशा कुछु फे नैकलहुइट
मल्‍कीसेदेकअस और पूजारी आसेक्‍लकओर्से आब लेवीकुलक पूजारी पद ओ व्‍यवस्‍था फेरस्‍याकल बा कना बात झन् स्‍पष्‍ट हुइठा
येशू त लेवीकुलम जन्‍म लिहपर्ना कौनो नियमक आधारम पूजारी हुइलक नैहुइट तर कबु नाश नैहुइना जीवनक शक्तिक आधारम बनागैल् पूजारी हुइट
धर्मशास्‍त्रम फे असिक लिखल बा
“मल्‍कीसेदेकअस
टुँ सड्‌डभरिक लाग पूजारी हुइटो।” भज 
पूजारी सम्‍बन्‍धी पुरान व्‍यवस्‍था कुछु कर नैसेक्‍ना ओ काम नैलग्‍ना हुइलकओर्से खारेज होरहल
काकरकि मोशक व्‍यवस्‍था त कुछु फे सिद्ध बनाइ नैस्‍याकल। तर आब त और असल आशा हमन देगैल् बा जे हमन परमेश्‍वरक लग्‍घ पुगैठा
यिहाँ त किर्‍या खाइल बात बा जब कि औरजहन परमेश्‍वर किर्‍या खाक पूजारी नैबनैल
तर येशूह त परमेश्‍वर किर्‍या खाक पूजारी बनैलह। उहाँक कहल बात धर्मशास्‍त्रम असिक लिखल बा
“परमप्रभु किर्‍या खाक कैरख्‍ल
ओ उहाँ आपन मन परिवर्तन नैकर्ट
‘टुँ सड्‌डभरिक लाग पूजारी हुइटो।’” भज 
यिह किर्‍याले जो येशूह उत्तम बाचक जमानत बनैठा
और फरक का रह कलसे लेवीकुलक पूजारीन्‍हक संख्‍या धेर होरलहा काकरकि हुँक्र मुवपर्ना हुइलकओर्से आपन सेवा सड्‌डभर कर नैसेक्‍ल
तर येशू त अनन्‍तसम पलरना हुइलकओर्से उहाँक पूजारी पद कबु नैहेरैटन
उहओर्से येशूम विश्‍वास कैक परमेश्‍वरकठे अइना मनैन उहाँ आब ओ सड्‌डभरिक लाग बचाइसेक्‍ठ काकरकि हुँकन्‍हक लाग परमेश्‍वरसे प्रार्थना कैदेहक लाग उहाँ सड्‌डभर जीवित पलरठ
हमन चाहल प्रधान पूजारी त येशू जो हुइट। उहाँ पवित्र निर्दोष शुद्ध बाट ओ परमेश्‍वर उहाँह पापी मनैन्‍हकमसे अल्‍गाक सबसे उच्‍च स्‍वर्गम बैठैल
और प्रधान पूजारीहुँकन करपरलअस उहाँह आपन ओ औरजन्‍हक पाप मेटाइक लाग हरेक दिन बलि चह्राइ नैपर्टन काकरकि उहाँ एक्‍क फ्‍यारम सड्‌डभरिक लाग पुग्‍ना हिसाबले अपन्‍हेह बलि चह्रैल। लेवी 
व्‍यवस्‍था त प्रधान पूजारी हुइक लाग कमजोर मनैन नियुक्त करल तर व्‍यवस्‍थसे पाछ परमेश्‍वर किर्‍या खाक देहल प्रतिज्ञा सड्‌डभरिक लाग सिद्ध बनागैल् छावह नियुक्त कैराखल
आब हम्र कहख्‍वाजल बात यिह हो हमार असिन प्रधान पूजारी बाट जे स्‍वर्गम सर्वोच्‍च परमेश्‍वरक सिंहासनक दाहिन पाञ्‍जर बैठलबाट। भज 
उहाँ महापवित्रस्‍थानम प्रधान पूजारी होक सेवा कर्ठ। यी महापवित्र ठाउँ त मनैन्‍हक बनाइल नैहो तर परमप्रभुक बनाइल हो
काकरकि हरेक प्रधान पूजारी परमेश्‍वरह भेटी ओ बलिदान चह्राइक लाग नियुक्त हुइल् रठ। उहओर्से हमार प्रधान पूजारीकठे फे परमेश्‍वरह चह्राइक लाग कुछु ना कुछु त रहहीपर्ठन
उहाँ यी पृथ्‍वीम पलरट कलसे पूजारी बन्‍ने नैरलह काकरकि व्‍यवस्‍था अनुसार भेटी चह्रैना पूजारीहुँक्र त यिहाँ आघहेँसे पलबाट
हुँकन्‍हक कर्ना काम स्‍वर्गम रहल बातक नकल ओ छैह्‍याँ केल हो। मोशा पवित्र पाल बनाइबेर परमेश्‍वरसे असिन आज्ञा पारख्‍लह “हेर् पर्वत्‍वम टोहीह देखागैल् नमुना अनुसार सब चिज बनाइस।” प्रस 
येशूह देगैल् पूजारी काम और प्रधान पूजारीन्‍हक कामसे धेर उत्तम बा। ओसहेँक परमेश्‍वर मध्‍यस्‍थकर्ता येशूद्वारा मनैनसे बान्‍धल लौव बाचा फे पैल्‍ह बाहान्‍गैल् पुरान बाचसे उत्तम बा। काकरकि यी बाचा झन् उत्तम बातक प्रतिज्ञम आधारित बा
काकरकि यदि पैल्‍हक बाचम खोट नैरहट्‍ कलसे फेदोस्र बाचा बहन्‍ना आवश्‍यकता पर्नेनैरह
तर परमेश्‍वर आपन मनैन्‍हकम दोष भेँटैल त कल
“दिन अइटीबा परमप्रभु कठ
जब मै इस्राएल ओ यहूदक घरानासे
लौव बाचा बन्‍धम
यी बाचा हुँकन्‍हक पुर्खनसे
म्‍वार बान्‍धल बाचाअस नैहुइनेहो
उ ब्‍याला मै हाँठ पकर्क हुँकन
मिश्रदेशमसे निकार्क अन्‍नहुँ
तर मै हुँकनसे बान्‍धल बाचह हुँक्र भङ्‌ग कर्ल
उहओर्से मै फे हुँकन्‍हक वास्‍त नैकर्नु
परमप्रभु कठ अइना दिनम
मै इस्राएलक घरानासे यी लौव बाचा बन्‍धम
हुँकन्‍हक मनम म्‍वार व्‍यवस्‍था ढैदेहम
ओ हुँकन्‍हक हृदयम उ लिखदेहम
ओ हुँक्रजुन म्‍वार मनै हुइहीँ
उ ब्‍याला कुई फे ‘परमप्रभुह चिन्‍हो’
कैक आपन दादुभाइ ओ छरछिमेकीहुँकन
सिखाइ नैपर्नेहो
छोटीसे लेक बरा मनै
सबजन महीह चिन्‍नेबाट
काकरकि हुँकन्‍हक सब अपराध
मै क्षमा कैदेहम
ओ हुँकन्‍हक पाप फेदोस्र कबु नैसम्‍झम।” यर 
परमेश्‍वर यी बाचह “लौव बाचा” कलकओर्से उहाँ पैल्‍ह बान्‍धल बाचह पुरान ठहरैल। पुरान होक खियैटी गैल् बात झट्‌टहेँ नाश होक जउइयाबा
पैल्‍हक बाचम परमेश्‍वरक आराधना कर्ना धार्मिक विधान ढैगिल् रह ओ आराधना करक लाग मनैन्‍हक बनाइल एकठो पवित्रस्‍थान फे रह
एकठो पवित्र पाल टङ्‌गागैल् रह वाकर पैल्‍ह क्‍वाठम दिया ढर्ना सामदान टेबुल ओ परमेश्‍वरह चह्राइल रोटी ढैगिल् रह। यहीह पवित्रस्‍थान कैजाए। प्रस   –
द्वासर पर्दक भित्तर और क्‍वाठा रह ओहीह महापवित्र स्‍थान कैजाए। प्रस 
यिहिँम धूप बर्ना स्‍वानक वेदी ओ स्‍वानले म्‍वाह्रल सन्‍धूक रह जेहीह बाचक सन्‍धूक कैजाए। उ सन्‍धूकिम मन्‍न कैजिना खैना चिज ढरल स्‍वानक भाँरा टेम्‍ह्री लागल हारूनक लट्‍ठी ओ परमेश्‍वरक बाचा रहल दुइठो पत्‍थ्रक पाटी रह जहाँम दश आज्ञा लिखल रह। प्रस    गन्‍ती  प्रस  व्‍य 
उ सन्‍धूकिक ढप्‍कनीक उप्‍पर “करूब” कैजिना दुइठो स्‍वर्गदूत बनागैल् रलह। हुँकन्‍हक आमनेसामने फैलल् डैनाले महिमित परमेश्‍वर ओठे बाट कैक देखैना उ ढप्‍कनीक उप्‍पर छैह्‍याँ पर्लरलह। उ ढप्‍कनह “पाप क्षमा कर्ना आसन” कैजाए। तर आब यी सक्‍कु बातक एकएक कैक बयान कर नैसेक्‍जाई। प्रस 
असिक सब बातक प्रबन्‍ध मिलाक सेक्‍लसे पूजारीहुँक्र आपन विधि ओ कर्तव्‍य पालन कर्टी निरन्‍तर बाहरओरिक पवित्रस्‍थानभित्तर जाइँट्‍। गन्‍ती 
तर भित्तरओरिक महापवित्रस्‍थानम भर प्रधान पूजारी वर्षक एकचो केल जाइँट्‍ उह फे रगत बिना लेल नाही। उ रगत हुँकहार आपन पापक लाग ओ मनै अन्‍जानम करल पापक लाग चह्राइँट्‍। लेवी 
पवित्र आत्‍मा यिहिँमसे देखैटीरलह कि जबसम पैल्‍हक पवित्रस्‍थान पलरह तबसम महापवित्र स्‍थान भित्तर जैना डगर नैखुलल्
यी त वर्तमान समयम हमन सिखैना एकठो उदाहरण हो। परमेश्‍वरह चह्राइल भेटी ओ बलिले आराधना कर्ना मनैन्‍हक हृदय शुद्ध बनाइ नैस्‍याकट्‍ कना बात बुझैठा
यी सब खैना पिना ओ धेर किसिमक शुद्ध हुइना विधि केल हो। परमेश्‍वरक लौव व्‍यवस्‍था नैआइट्‍सम कैजिना धार्मिक विधान केल हो
तर ख्रीष्‍ट जब प्रधान पूजारी होक अइल तब उहाँ आब रहल सब असल चिज अन्‍ल। उहाँ और पूजारीन्‍हकअस पालम नैगैल। उहाँक गैलक स्‍थान त ओहीसे असल ओ पूर्ण बाटन जौन यी संसारम नैहो ओ मनैन्‍हक बनाइल फे नैहो
उहाँ स्‍वाझ महापवित्रस्‍थानम सड्‌डभरिक लाग एक्‍क फ्‍यारा पैँस्‍ल। उहाँ बोक्‍या ओ बच्‍छुन्‍हक बलिक रगत लेक नाही तर आपन बलिक रगत लेक पैँस्‍ल ओ हमार मुक्ति सड्‌डभरिक लाग सुरक्षित बनैल
अशुद्ध हुइल् मनैन्‍हकम बोक्‍या ओ सँर्‍वन्‍हक रगत ओ कलोर्‍यक भुई छिट्‍लसे शारीरिक रूपम शुद्ध हुइठ कलसे लेवी  गन्‍ती 
ख्रीष्‍टक रगतम त झन् हमन शुद्ध बनैना भारी शक्ति बाटन। ख्रीष्‍ट त सिद्ध बलि होक सड्‌डभर पलरना परमेश्‍वरक आत्‍माद्वारा अपन्‍हेह परमेश्‍वरम अर्पण कर्ल। आब हम्र मृत्‍युम लैजैना काममसे मुक्त होक जीवित परमेश्‍वरक सेवा कर सेकी कैक ख्रीष्‍ट आपन रगतले हमन शुद्ध पर्ठ
उहओर्से परमेश्‍वरक प्रतिज्ञा करल अनन्‍तसम रना आशिष उहाँद्वारा बलागैल् मनै पैहीँ कैक ख्रीष्‍ट त परमेश्‍वर ओ मनैन्‍हक बीचम लौव बाचा स्‍थापित कर्ल। पैल्‍हक पुरान बाचक ब्‍याला मनैन्‍हक करल अपराधमसे हुँक्र मुक्ति पैहीँ कैक ख्रीष्‍ट उह मुक्तिक म्‍वाल तिरक लाग आपन प्राण देल
कत्रा मनै मुलक पाछ आपन सम्‍पत्ति बाँटक लाग इच्‍छापत्र बनैठ। इच्‍छापत्रम लिखल बात लागू करक लाग इच्‍छापत्र बनैना मनैयक मृत्‍यु हुइल प्रमाणित हुइपर्ठा
इच्‍छापत्र करैना मनैया बाँचतसम उ इच्‍छापत्र लागू कर नैसेक्‍जाइट। काकरकि इच्‍छापत्र करैना मनैया मुलसे केल लागू हुइठा
उहब्‍याला परमेश्‍वरक बान्‍धल पैल्‍हक बाचा फे रगत बिना बहैल पक्‍का हुइ नैस्‍याकल
जब मोशा व्‍यवस्‍थक हरेक आज्ञा मनैन सुनाक सेक्‍ल तब ऊ बच्‍छु ओ बोक्‍यक रगतम पानी मिलाक लाल ऊन ओ हिसपक झालले व्‍यवस्‍थक किताबम ओ सब मनैन्‍हकम छिट्‍ल। प्रस 
ओ ऊ असिक कल “टुह्र पालन करक लाग परमेश्‍वरक बान्‍धल बाचह पक्‍का कर्ना रगत यिह हो।”
असहँक मोशा पवित्र पालम ओ आराधनम चलाजैना सक्‍कु भाँरम रगत छिट्‍ल। लेवी 
वास्‍तवम व्‍यवस्‍थक कहल अनुसार बलि चह्राइल रगतले प्राय सब चिज शुद्ध पारजैठा ओ रगत बिना बहैल पापक क्षमा ह्‍वाए नैस्‍याकट्‍। लेवी 
यदि स्‍वर्गीय बातक नमुनाह शुद्ध पारक लाग असिन विधि चाहल कलसे स्‍वर्गक बात शुद्ध पारक लाग त झन् उत्तम बलिदानक आवश्‍यकता परल
ख्रीष्‍ट मनैन्‍हक बनाइल पवित्रस्‍थानम नैपैँस्‍ल जौन सत्‍य पवित्रस्‍थानक नकल केल हो। उहाँ त सक्‍कली ठाउँ स्‍वर्गम गैल ओ हमार लाग परमेश्‍वरक सामनेम उपस्‍थित बाट
इस्राएलीन्‍हक प्रधान पूजारी त आपन नाही तर पशु बलिक रगत लेक सालो महापवित्र स्‍थान भित्तर पैँस्‍ठ। तर ख्रीष्‍ट त घरीघरी अपन्‍हे बलिदान ह्‍वाए नैगैल
नकि त संसारक उत्‍पत्ति हुइलठेसे उहाँह घरीघरी दुःख भ्‍वागपर्ने रलहन। तर यी युगक आखिरी दिनम उहाँ सड्‍डक लाग एकचो अइल ओ पापह हटाइक लाग अपन्‍हे बलिदान हुइल
जसहँक यी बात निश्‍चित बा कि मनै एक फ्‍यारा मुठ ओ वाकरपाछ न्याय हुइठा
ओसहँक ख्रीष्‍ट फे धेर जन्‍हक पाप उठाइक लाग एक्‍क फ्‍यारा बलिदान हुइल। उहाँ द्वासर फ्‍यारा अउइयाबाट उ ब्‍याला पाप उठाइक लाग नाही तर उहाँह अश्‍या लाग्‍क बैठुइयन मुक्ति देहक लाग अउइयाबाट। यशै 
व्‍यवस्‍था त ह्‍वाए अइना वास्‍तविक बातक खास रूप नैहो वाकर छैह्‍याँ केल्‍हिक हो। उहओर्से सालो चह्राजैना एक्‍क किसिमक बलिदानले परमेश्‍वरकठे बलि चढैना मनैन सिद्ध पार नैस्‍याकट्‍
पशुन्‍हक बलिले पूरा शुद्ध पार सेक्‍जैना रहट्‍ त काकर घरीघरी बलि चह्राइपरट्‍ यदि उ बातले बलि चह्रुइयन शुद्ध हुइना रहट्‍ त सड्‍डक लाग एकचो शुद्ध हुइनेरह ओ पूरा शुद्ध होक हुँकन्‍हक विवेक हुँकन दोषी नैठहरैनेरलहन
तर उ बलिदानले सालो मनैन पापक सम्‍झना केल करैठा
काकरकि सँर्‍वा ओ बोकेन्‍हक रगतले पाप मेटाइ नैसेक्‍जाइट्‍
उहओर्से येशू ख्रीष्‍ट संसारम आइबेर परमेश्‍वरह असिक कल
“अप्‍नह बलि ओ भेटी नैचाहल
तर अप्‍न म्‍वार लाग एकठो
शरीर तयार पारदेरख्‍ली
होमबलि ओ पापबलिम
अप्‍न खुशी नैहुइटी
तब मै कनु ‘हे परमेश्‍वर
मै हाजिर बाटुँ
धर्मशास्‍त्रम लिखलअस
मै अप्‍नक इच्‍छा पूरा कर्ना तयार बाटुँ।’” भज 
पैल्‍ह्‍हेँ उहाँ कल “अप्‍न भेटी ओ बलि नैचहटी अप्‍न होमबलि ओ पापबलिले खुशी नैहुइटी” जब कि यी बलि त व्‍यवस्‍थक कहल अनुसार जो चह्राजाए
तबदोस्र उहाँ कल “हे परमेश्‍वर मै हाजिर बाटुँ मै अप्‍नक इच्‍छा पूरा कर्ना तयार बाटुँ।” उहओर्से ख्रीष्‍ट पैल्‍हक बलिदान खारेज कर्ठ। याकर सटाहा द्वासर बलिदान स्‍थापित कर्ठ
काकरकि येशू ख्रीष्‍ट परमेश्‍वरक इच्‍छा पूरा कर्ल। उहब्‍याला उहाँ एकचो आपन शरीरह बलिदान देक सड्‍डक लाग हमन सब पापमसे शुद्ध पाररख्‍ल
हरेक इस्राएली पूजारीहुँक्र दिनदिन ठह्‍र्‍याक सेवा कर्ठ ओ घरीघरी एक्‍क किसिमक बलि चह्रैठ जौन बलिले कबु फे पाप मेटाइ नैस्‍याकट्‍। प्रस 
तर ख्रीष्‍ट सड्‌डभरिक लाग पुग्‍नागरी पापक बलिदान चह्राक परमेश्‍वरक दाहिन पाञ्‍जर बैठ्‍ल
परमेश्‍वर उहाँक शत्रुहुँकन उहाँक पाउदान नैबनाइट्‌सम उहाँ अश्‍या लग्‍लरठ। भज 
पापमसे शुद्ध हुइटी जैना मनैन उहाँ एक्‍कठो बलिदानले सड्‍डक लाग सिद्ध बनारख्‍ल
ओ यी विषयम पवित्र आत्‍मा फे हमन असिक साक्षी देठ
“परमप्रभु कठ अइना दिनम मै हुँकनसे
लौव बाचा स्‍थापना कर्ना बात यिह हो
म्‍वार व्‍यवस्‍था हुँकन्‍हक हृदयम ढैदेहम
ओ हुँकन्‍हक मनम फे लिखदेहम।” यर 
उहाँ आकुर कठ
“मै टुन्‍हक पाप ओ दुष्‍ट काम
फेदोस्र सम्‍झने नैहुइटुँ।” यर 
आब सक्‍कु पापक क्षमा हुइल् कलसे फेदोस्र पाप मेटैना बलिदानक आवश्‍यक नैरहल
भैयहुँक्र येशूक रगतले करबेर हम्र महापवित्रस्‍थानम साहससे पैँठसेक्‍ठी
उहाँ आपन बलिदानद्वारा आपन शरीररूपी पर्दा हुइटी हमार लाग एकठो लौव ओ जीवित डगर खोलदेरख्‍ल
परमेश्‍वरक घरानम अधिकार रहल हमार एक जन महान पूजारी बाट
उहओर्से येशूक रगतले हमार विवेकक् दोषमसे हमार मन च्‍वाखा पारगैल् बा ओ शुद्ध पानीले हमार शरीर धोगैल् बा कना बात जान्‍क आब सत्‍य मन ओ पक्‍का विश्‍वासले निर्धक्‍क हुइटी हम्र परमेश्‍वरकठे जाई। लेवी  इज 
हम्र दृढ होक स्‍वीकार करल आशह अरगरसे पक्रलरही काकरकि आपन करल प्रतिज्ञा परमेश्‍वर पूरा कर्नेबाट
हम्र एकऔरजहन प्रेम ओ असल कामक लाग कसिक उत्‍साहित करैना बातम ध्‍यान ढरी
कत्राजन्‍हक सङ्‍गतिम नैजैना बानी रठन तर हम्र एकसाथ जम्‍मा हुइ नैछोरी। बेनसे प्रभुक आगमन हुइना दिन लग्‍घ आइट्‍ देख्‍लकओर्से एकऔरजहन झन् उत्‍साहित कराई
यदि सत्‍य बात बुझ्‍क फे हम्र जानबुझ्‍क पाप कर्टिरठी कलसे त फेदोस्र हमार पाप मेटैना कौनो बलिदान बाँकी नैहो
याकर सटाहा पाप करुइयन डरैटी परमेश्‍वरक सजाय अश्‍या लग्‍लरहपर्ठा। उ सजायक आगीले परमेश्‍वरक विरोधीन भस्‍म पर्नेबा। यशै 
मोशाद्वारा देगैल व्‍यवस्‍थक जे किउ हुइलसे फे उल्‍लङ्‍घन करल कलसे दुइ या तीनठो साक्षीसे बिना कौनो दया देखैल मृत्‍युदण्‍ड देजाए। व्‍य  
टुह्र अपन्‍हे विचार करो ना परमेश्‍वरक छावक अनादर कर्ना जौन रगतद्वारा परमेश्‍वर ओ मनैन्‍हक बीचम लौव बाचा स्‍थापित हुइल् ओ जौन रगतद्वारा ऊ अपन्‍हे पवित्र पारगैल् उह रगतह अपवित्र ठन्‍ना अनुग्रह कर्ना परमेश्‍वरक आत्‍मह अपमान कर्ना असिन मनै झन् भयङ्‍कर दण्‍ड पैनायोग्यक नैहुइहीँ का प्रस 
काकरकि “बद्‍ला लेना काम म्‍वार हो मै बद्‍ला लेहुइयाबाटुँ” कहुइयह हम्र चिह्‍न्‍ठी। असिक फे कैगिल् बा “परमप्रभु आपन मनैन्‍हक न्याय करुइयाबाट।” व्‍य 
जीवित परमेश्‍वरक हाँठम पर्ना त डरलग्‍टिक बात हो
बितल दिनिक याद करो। परमेश्‍वरक ज्‍योति पाक टुह्र धेर दुःखकष्‍ट भ्‍वाग परल उहफे टुह्र हार नैखैलो
कत्रा फ्‍यारा मनैन्‍हक आघ बेइज्‍जत ओ अत्‍याचार कर्‍वापैलो ओ तमाशा बनागैलो। कत्रा फ्‍यारा ओस्‍तहँ अवस्‍थम परल मनैन्‍हक सँगसँग सहभागी हुइलो
कैदम परल मनैन दया देखैलो आपन धनसम्‍पत्ति लुट्‍जाइबेर खुशीसे सहलो। काकरकि सड्‌डभर रना भारी सम्‍पत्ति आपनठे बा कना बात टुँहन थाहाँ रह
उहओर्से हरेस जिन खाओ टुँहन याकर भारी इनाम मिल्‍ने बा
परमेश्‍वरह मनपर्ना काम करक लाग आब टुह्र धीरजसे आपन विश्‍वासम स्‍थिर रना आवश्‍यक बा। तब टुह्र उहाँक प्रतिज्ञा करल बात पैबो
धर्मशास्‍त्रम लिखल बात ढिल नैकैक पूरा हुउइया बा
“आब अइनावाला
हाली अउइया जो बाट
ओ ब्‍यालो करुइया नैहुइट
म्‍वार आघ धर्मी ठह्रल मनै
विश्‍वासद्वारा बच्‍नेबाट
तर हुँक्रमध्‍ये कौनोजन
महीह छोर्क जहीँ कलसे
मै हुँकनसे खुशी नैहुइनेहुइटुँ।” हब 
तर हम्र उहाँह छोर्क जैना ओ नाश कर्‍वापैना मनै नैहुइटी हम्र त विश्‍वास कैक मुक्ति पैना मनै हुइटी
विश्‍वास कलक आशा करल बातक निश्‍चय ओ नैद्‍याखल बातक पक्‍का भरोसा हो
यिह विश्‍वासक कारण अघट्‌टेक मनै परमेश्‍वरसे प्रशंसा पैल
विश्‍वासद्वारा जो हम्र बुझ्‍ठी कि परमेश्‍वरक वचनले सारा संसारक सृष्‍टि हुइल् ओ आब देखपर्ना चिज पैल्‍हहेँ अस्‍तित्‍वम रहल चिजले बनल नैहो। उत  भज  यूह 
विश्‍वासक भरम हाबिल परमेश्‍वरह कयिनसे मजा बलि चह्रैल। विश्‍वासक भरम ऊ परमेश्‍वरक सामु धर्मी ठह्रल ओ हुँकहार चह्राइल बलि परमेश्‍वर स्‍वीकार कर्ल। हाबिल मुक गैलसे फे हुँकहार विश्‍वासले करबेर आम्‍ही फे बोल्‍टीबाट। उत 
विश्‍वास कर्लकओर्से हनोक मृत्‍युक अनुभव बिना कर्ल यी धर्तीमसे शरीरसैँट उप्‍पर लैजागैल। ओ फेदोस्र नैदेखपर्ल काकरकि परमेश्‍वर हुँकहीन उप्‍पर उठारख्‍लहिन। ऊ उठाजैनासे आघ परमेश्‍वरह खुशी पाररख्‍लह कना बात धर्मशास्‍त्रम लिखल बा। उत 
विश्‍वास बिना परमेश्‍वरह खुशी पर्ना असम्‍भव बा। काकरकि जे परमेश्‍वरक लग्‍घ अइठा ऊ परमेश्‍वर बाट ओ उहाँह खोजुइयन उहाँ इनाम देठ कना पक्‍का विश्‍वास करपर्ठा
विश्‍वास कैक नोआ परमेश्‍वरक चेताउनी सुन्‍ल। कबु नैद्‍याखल तर पाछ ह्‍वाए अइना बातक बारेम परमेश्‍वर हुँकहीन कैरख्‍लह। ऊ परमेश्‍वरक बात मान्‍क कट्‍ठोक एकठो भारी जहाज बनैल ओ उहिँम पैँठ्‍क आपन परिवारन बचैल। असिक विश्‍वासद्वारा ऊ संसारह दोषी ठह्रैल ओ अप्‍नजुन उह विश्‍वासद्वारा धर्मी मनैया ठह्रल। उत 
विश्‍वासद्वारा अब्राहाम परमेश्‍वरक आज्ञा मन्‍ल ओ जाओ कैक कहल ठाउँओर गैल जौन ठाउँ परमेश्‍वर हुँकहीन देना वचन देरख्‍लह। कहाँ जैना कैक थाहाँ बिना पैल ऊ आपन देश छोर्क गैल। उत 
विश्‍वासक भरम ऊ परमेश्‍वरक प्रतिज्ञा करल देशम गैल ओ परदेशीअस पाल टाँग्‍क बैस्‍ल। असहेँक परमेश्‍वर इसहाक ओ इसहाकक् छावा याकूबह फे प्रतिज्ञा कर्ल ओ हुँक्र फे ओसहँक बैस्‍ल। उत 
अब्राहाम त सड्‌डभर पलरना जगम बनल सहरक अश्‍या लग्‍लरलह जौन सहरक योजना करुइया ओ बनुइया परमेश्‍वर अपन्‍हे हुइट
उत   सारा बाँझी रलसे फे अब्राहाम विश्‍वासक भरम धेर बुह्राइल ब्‍यालम फे बाबा हुइना शक्ति पैल काकरकि परमेश्‍वर आपन करल प्रतिज्ञा पूरा कर्ठ कैक अब्राहाम विश्‍वास कर्ल।  ग्रीक भाषक कौनोकौनो स्रोत ह्‍यारबेर असिन बात बुझ्‍जैठा विश्‍वासद्वारा सारा धेर बुह्राइल उमेरम फे गर्भवती हुइना शक्ति पैली काकरकि परमेश्‍वर आपन करल प्रतिज्ञा पूरा कर्ठ कैक सारा विश्‍वास कर्ली
असिक मुवमुव होस्‍याकल ब्‍याला एकठो मनैया अब्राहामकमसे आकाशक तोरैँयाअस धेर ओ गन नैसेक्‍जैना समुद्रक रटुइयम रना बालुरअस धेर सन्‍तान हुइलन। उत   
हिँक्र परमेश्‍वरक प्रतिज्ञा करल बात बिना पैल विश्‍वास केल कैक मुल। उहफे परमेश्‍वरक प्रतिज्ञा करल बातह हुँक्र दूरसे देख्‍ल ओ स्‍वागत कर्ल ओ हुँक्र यी पृथ्‍वीम अपन्‍हेह परदेशी ओ विदेशी रहल मन्‍ल। उत   इति  भज 
असिन बात बट्‌वैना जे किउ हुइलसे फे हुँक्र एकठो देश खोज्‍टिबाट कना बात स्‍पष्‍ट बुझ्‍जैठा जौन देश हुँकन्‍हक आपन हुउइया बाटन
हुँक्र जौन देशमसे निकर्क आरलह उ देशह सम्‍झटी नैरल। निकर्क आइल देशह सम्‍झटीरट कलसे हुँक्र फेदोस्र घुम्‍क उ देशम जाइ सेक्‍नेरलह
तर हुँक्र त उ देशसे फे मजा देश अर्थात् स्‍वर्गदेशक चाहना कैरख्‍लह। उहओर्से हुँकन्‍हक परमेश्‍वर हुइटुँ कना फे परमेश्‍वर नैलजैट काकरकि परमेश्‍वर हुँकन्‍हक लाग एकठो सहर तयार पारदेरख्‍ल
परमेश्‍वर अब्राहामक जाँच करबेर विश्‍वासक भरम अब्राहाम आपन छावा इसहाकह बलि चह्राइक लाग तयार हुइल। परमेश्‍वर अब्राहामह प्रतिज्ञा कैरख्‍लह तर फे अब्राहाम आपन एक्‍कठो छावह बलिदान चढैना राजी हुइल। उत 
यिह छावक बारेम परमेश्‍वर असिक कैरख्‍लह “इसहाकक्‌मसे जन्‍मल् सन्‍तान जो टुँहार सन्‍तान मान्‍जैनेबाट।” उत 
इसहाक मुलसे फे परमेश्‍वर हुँकहीन जीवित बनाइसेक्‍ठ कैक अब्राहाम विश्‍वास कर्ल ओ एक हिसाबले इसहाकह मुवलमसे जियलअस फेदोस्र फिर्ता पैल
इसहाक विश्‍वासक भरम याकूब ओ एसावह पाछ ह्‍वाए अइना बातक बारेम आशीर्वाद देल। उत  –
विश्‍वासक भरम मुना ब्‍याला याकूब आपन लट्‍ठीम अरेस लगाक परमेश्‍वरक आराधना कर्ल ओ योसेफक दुनु छावन अर्थात् आपन नट्‍यन आशीर्वाद देल। उत –
विश्‍वासक भरम योसेफ अप्‍न मुना ब्‍यालम इस्राएलीहुँक्र मिश्रदेश छोड्‍ना विषयम कैरख्‍लह। ओ ऊ आपन मुवल शरीरह का करपर्ना हो उ बात फे कैरख्‍लह। उत  प्रस 
विश्‍वासक भरम मोशक दाइबाबा मोशह जन्‍मलक तीन मैह्‍नासम नुकाक ढर्ल। हुँक्र आपन लर्कह सुहावन देख्‍क राजक हुकुमक डरसमेत नैमन्‍ल। प्रस  
मोशा बरा हुइल त विश्‍वासक भरम अप्‍न राजक छाईक छावा हुइटुँ कैक चिह्‍न्‍जैना अस्‍वीकार कर्ल। प्रस 
पापम एकघरी सुख भोग्‍नासे त बेनसे परमेश्‍वरक मनैन्‍हकसँग दुःख भोग्‍ना रोज्‍ल
मिश्रदेशक धनसम्‍पत्तिसे त ख्रीष्‍टक लाग हेल्‍हा बदनामी कर्‍वापैना बरा बात सम्‍झल काकरकि हुँकहार नजर त परमेश्‍वरक इनामओर रलहन
राजक रिसक डर बिना डरैल विश्‍वासक भरम ऊ मिश्रदेश छोर्ल। काकरकि आँखिले द्‍याख नैसेक्‍जैना परमेश्‍वरह द्‍याखअस ऊ पाछ घुम्‍बोघुम्‍बो नैकर्ल। प्रस 
विश्‍वासक भरम ऊ मुक्तिदिवस मनैल ओ पैल्‍ह जन्‍मलहुँकन नाश करुइया दूत इस्राएलीहुँकन नैछुहीँ कैक ड्‍वारिम बलिक रगत लगैल। प्रस 
विश्‍वासक भरम इस्राएलीहुँक्र सुख्‍खा भुमिम न्याङ्‌गअस लाल समुद्र पार कर्ल तर मिश्रदेशक मनै ओसहँक समुद्र पार कर ख्‍वाजबेर डुब्‍क मुगैल। प्रस 
विश्‍वासक भरम इस्राएलीहुँक्र सात दिनसम यरीहो सहरक पर्खालक गिन्यौर घुमबेर पर्खाल ढल्‍लहा। यहो 
राहाब वेश्‍या विश्‍वासक भरम परमेश्‍वरक बात नैमन्‍ना यरीहो सहरक और मनैन्‍हकसँग मुव नैपर्लिन काकरकि ऊ इस्राएली सुराकिन मजा स्‍वागत कैरख्‍लही। यहो  
और बहुत का बट्‌वैना काकरकि गिदोन बाराक शिमशोन यिप्‍ता दाऊद शमूएल ओ अगमवक्तन्‍हक बारेम बट्‌वैना आब म्‍वार समय नैहो। न्याय – – – –  शमू – राज   शमू –
विश्‍वासले हुँक्र कैयौ देश जित्‍ल ओ न्यायसे राज्‍य कर्ल। परमेश्‍वरक प्रतिज्ञा करल बात फे पैल। विश्‍वासले हुँक्र सिंहन्‍हक मुह् फे थुनदेल। दान 
दन्‍कल आगी बुटादेल तरवालक धारमसे फे उम्‍कल। हुँक्र कमजोर रलह तर आब शक्तिशाली हुइल। लडाइँम साहससे लड्‍क सक्‍कु विदेशी सेनाहुँकन खेद्‍ल। दान 
स्‍त्रीहुँक्र आपन मनैन मुवलमसे जीवित पैल। और कत्रा जन मृत्‍युपाछ और असल जीवन पैना आशम परमेश्‍वरह इन्‍कार कैक छुट्‌कारा पाइलसे त बेन यातनापूर्ण मृत्‍यु सहना बात रोज्‍ल।  राज   राज 
और कत्रा जन हेल्‍हा कर्‍वापैल कोर्रा खाइपर्लन बन्‍ध्‍वापैल कैदी हुइल।  राज   इति  यर   
मनै हुँकन पत्‍थ्रले मार्क मुवैल आराले चिर्ल तरवालले कट्‍ल। हुँक्र गरीब होक छेग्रीभेँरीन्‍हक छालले जीउ छोप्‍ल। अत्‍याचार ओ दुर्व्‍यवहार सहटी दुःख भोग्‍ल।  इति 
हुँकन्‍हक लाग यी संसार लायक नैरलहन। हुँकन उजार ठाउँम पाहाडओर भाग पर्लन गुफा ओ ओडारम बैठ पर्लन
हुँकन्‍हक विश्‍वासक कारण हुँक्र सबजहनसे परमेश्‍वर खुशी हुइल तर परमेश्‍वरक प्रतिज्ञा करल बात हुँक्र नैपैल
काकरकि परमेश्‍वर हमार लाग और असल बातक योजना कैरख्‍लह। हमारसँग केल हुँक्र सिद्ध हुइहीँ कना उहाँक इच्‍छा रलहन
हमार आञ्‍जरपाञ्‍जर विश्‍वासक जीवनक विषयम गवाही देहुइयन्‍हक भारी भीड रलकओर्से हम्र फे हमार दौड नैरोक्‍क दगुरपर्ठा। दौडम आइल हरेक वाधह ओ हमन सजिलोसे लटपटैना पापह पन्‍छाक हमार सामने रहल दौड धैर्यसे अन्‍तिमसम दगुरपर्ठा
हमार विश्‍वास सुरु कर्ना ओ पूरा कर्ना येशूह हेर्टीरही। पाछ पाजैना आनन्‍दक लाग येशू क्रूसक अपमानह फे कुछु नैहो जसिन मान्‍क दुःख भोग्‍ल ओ आब उहाँ परमेश्‍वरक दाहिन पाञ्‍जर बैठलबाट
पापी मनैन्‍हक विरोध कत्रा सहल यी बात विचार करो ओ टुह्र जिन डट्‌करो ओ हरेस फे जिन खाओ
टुह्र पापक विरोधम कर्ना सङ्‌घर्षम आपन प्राण गुमैना अवस्‍थम पुग्‍ल नैहुइटो
का परमेश्‍वर टुँहन छावनअस अर्ती देहल वचन भुलगैलो उहाँ कल
“म्‍वार छावाहुँक्र परमप्रभु टुँहन तह लगाइबेर
ठट्‌टा जिन सम्‍झो
ओ उहाँ टुँहन हप्‍काइबेर हरेस जिन खाओ अयू  हितो 
काकरकि परमप्रभु आपन प्रेम करल मनैन तह लगैठ
ओ आपन छावनअस सम्‍झल मनैन सजाय देठ।”
उहओर्से हरेक दुःख बाबक करल अनुशासन समझ्‍क सहपर्ठा। जसहँक बाबा आपन छावन सुधारक लाग सजाय देठ ओसहँक परमेश्‍वर बाबा फे आपन सन्‍तान समझ्‍क सुधारक लाग सजाय देठ। सब सन्‍तान सुध्रक लाग आपन बाबसे सजाय पैठ
उहाँ टुँहन तह नैलगैट कलसे टुह्र उहाँक सन्‍तान नैहुइटो तर नाजायज सन्‍तान हुइटो
हमार शारीरिक बाबा फे हमन तह लगाइँट्‍ ओ हम्र उ कामक लाग उहाँक आदर करी। आब हम्र जीवन पाइसेकी कैक आपन आत्‍मिक बाबक अधीनम झन् रहनैपरट्‍ का
हमार शारीरिक बाबहुँक्र उहाँहुँकन ठीक लागल अनुसार हमन सुधार करक लाग कुछ दिन सजाय देहँट्‍। तर हमार परमेश्‍वर बाबा हमार भलाइ ह्‍वाए ओ हम्र उहाँकअस पवित्र हुइसेकी कैक हमन सुधार करक लाग सजाय देठ
तह लगाजाइबेर कुई फे खुशी नैहुइट्‍। वास्‍तवम असिन कामले मनैन धेर दुःखी बनैठा। तर हम्र तह लाग्‍क असल बात सिख्‍ली कलसे हम्र ठीक हिसाबले चल भिर्ठी ओ शान्‍तिक अनुभव कर्ठी
उहओर्से कमजोर हाँठग्‍वारा बलगर बनाओ। यशै 
टुह्र आपन डगर स्‍वाझ बनाओ कि नाङ्‌गर मनैन्‍हक पौली नैखुस्‍कहीन बेनसे चोखाजैहीन। हितो 
सब मनैनसे मिल्‍क शान्‍तिसे रना ओ पवित्र जीवन बितैना कोसिस करो पवित्र बिना हुइल कौनो मनैया परमप्रभुह द्‍याख नैस्‍याकट्‍
होस करो कि परमेश्‍वरक अनुग्रह कुई फे गुमाई जिन पर ओ विषाहा जर फैलाक कुई फे टुँहन्‍क मन तीत बनाई ओ टुन्‍हक हानि कर जिन पाए। ओसिन मनै धेर जहन दुषित बनाइसेक्‍ठ। व्‍य 
कौनोजन फे किहुसे अनैतिक यौनसम्‍बन्‍ध जिन ढरो ओ एसावअस अधर्मी जिन होओ एसाव त एक छाक भोजनक लाग आपन ज्‍येष्‍ठ सन्‍तानक अधिकार बेँचदेहल। उत 
टुँहन थाहाँ बा पाछ ऊ आपन बाबसे आशीर्वाद पाइख्‍वाजल तर नैपाइल। ऊ आपन आँस बहाबहाक बिन्‍ती कर्लसे फे वाकर आपन करल निर्णय उल्‍टैना समय बितरलहस। उत 
परमेश्‍वर व्‍यवस्‍था देहबेर इस्राएलीहुँक्र सीनै पर्वत्‍वम आइलअस टुह्र छुव सेक्‍जैना पर्वत्‍वम नैअइलहुइटो जहाँ महाकर्रा आगीक ज्‍वाला कर्‍या बद्री घोर अन्‍धकार हुरीबौखा प्रस   व्‍य  
तुरहीक भारी आवाज ओ एकठो असिन बातक आवाज रह जौन आवाज सुनुइयन “आब यिहिसे आघ एक वचन फे जिन बोलजाए” कैक बिन्‍ती कर्ल
काकरकि “यदि कौनोजनावर हुइलसे फे उ पर्वत्‍वा छुइ कलसे ओहीह पत्‍थ्रले मार्क मुवैहो” कना आज्ञा हुँक्र सह नैसेक्‍ल। प्रस 
उ दृश्‍य महाडरलग्‍टिक रलकओर्से “मै त डरले लग्‍लगैठुँ” कैक मोशा फे कैरख्‍लह। व्‍य 
तर टुह्र त सियोन पर्वत्‍वम आरलो जीवित परमेश्‍वरक सहर स्‍वर्गीय यरूशलेम ओ हजारौँहजार स्‍वर्गदूतहुँक्र रमैना ठाउँम आरलो
टुह्र त परमेश्‍वरक पैल्‍ह जन्‍मल हक पउइयन्‍हक सभम पुगरलो ज्‍याकर नाउँ स्‍वर्गम फे लिखल बा। टुह्र सबजन्‍हक न्याय करुइया परमेश्‍वरकठे सिद्ध पारगैल् धार्मिक मनैन्‍हक आत्‍मक बीचम आरलो
ओ लौव बाचक मध्‍यस्‍थकर्ता येशूक सामनेम आरलो। उहाँक छिटल रगतक सामनेम आरलो जौन रगत हाबिलक रगतसे फे उच्‍च बात देखैठा। उत 
होस करो टुँहनसे बोलुइयह अस्‍वीकार जिन करो। काकरकि यी पृथ्‍वीम चेताउनी देहुइयह अस्‍वीकार करुइयन उम्‍क नैसेक्‍ल आब स्‍वर्गसे चेताउनी देहुइयह अस्‍वीकार कर्बी कलसे झन् हम्र कसिक उम्‍क सेक्‍बी प्रस 
उ समयम सीनै पर्वत्‍वम परमेश्‍वर ब्‍वालबेर पृथ्‍वी हिल्‍लहा। आब त उहाँ असिक कैक प्रतिज्ञा कैरख्‍ल “पृथ्‍वी केल नाही तर आम्‍ही एक फ्‍यारा स्‍वर्गह समेत मै हिलुइयाबाटुँ।” हाग 
“आम्‍ही एक फ्‍यारा” कना वचनले यी देखैठा कि हिलाइ सेक्‍जिना या सृष्‍टि हुइल् बात हटाजिने बा तर हिलाइ नैसेक्‍जिना बात स्‍थिर रनेबा
उहओर्से हिलाइ नैसेक्‍जिना राज्‍य पैलकम हम्र परमेश्‍वरह धन्यवाद चह्राई ओ उहाँह मनपर्ना किसिमले भक्ति ओ आदर कैक उहाँक आराधना करी
काकरकि हमार परमेश्‍वर त भस्‍म पर्ना आगी हुइट। व्‍य 
एकदोसरजहन आपन मनै मान्‍क प्रेम कर्टिरहो
परदेशी मैनन आपन घरम बलाक मानमर्जाट्‍ कर जिन बिस्राओ काकरकि कौनोकौनोजन असिक करबेर थाहँ नैपाक स्‍वर्गदूतन्‍हक मानमर्जाट्‍ कैरख्‍ल। उत  
अपन्‍हे फे थुन्‍वापाइल समझ्‍क थुन्‍वापाइल मनैन्‍हक वास्‍ता करो। दुःख पाइल मनैन अपन्‍हे दुःख पाइलअस सम्‍झो
सबजन्‍हक बीचम वैवाहिक जीवन आदरणीय ह्‍वाए वैवाहिक सम्‍बन्‍ध बिट्‌वालल् जिन ह्‍वाए। काकरकि वैवाहिक सम्‍बन्‍ध बिटोलुइयन ओ व्‍यभिचारीहुँकन परमेश्‍वर दण्‍ड देहुइयाबाट
टुह्र रूप्‍यापैँसक मोहसे दूर रहो। टुन्‍हकठे ज्‍या बा उहिँम सन्‍तुष्‍ट रहो काकरकि परमेश्‍वर कैरख्‍ल “मै कौनो हालतम फे टुँहन छोरुइया नैहुइटुँ ओ टुन्‍हकठेसे दूर जउइया नैहुइटुँ।” व्‍य  यहो 
उहओर्से हम्र निर्धक्‍क होक कहसेक्‍ठी
“प्रभु महीह सहायता करुइयाबाट
मै डरुइया नैहुइटुँ
मनै महीह का कर सेकहीँ जे” भज 
टुँहन सुरुम परमेश्‍वरक वचन सिखाइल अगुवन जिन बिस्रैहो। हुँकन्‍हक जीवनशैलीमसे आइल असल परिणाम विचार करो ओ परमेश्‍वरम हुँकन्‍हकअस भरोसा करो
येशू ख्रीष्‍ट काल आज ओ सड्‌डभर एकसमान बाट
धेर किसिमक अनौठो शिक्षक भ्रमम जिन परो। खानपिनक विधिद्वारा नाही तर परमेश्‍वरक अनुग्रहद्वारा हृदय मजबूत हुइल् मजा हो। खानपिनक विधि किहुह फाइदा नैपुगैल हो
ख्रीष्‍टक बलि चह्राइल हमार एकठो वेदी बा जौन वेदीम सहभागी हुइना अधिकार हुँकन नैहुइटन जे मोशक व्‍यवस्‍था मान्‍क पवित्र पालम सेवा कर्ठ
प्रधान पूजारी महापवित्रस्‍थानम पापक लाग बलि चह्राइल पशुन्‍हक रगत लेक जैठ। तर बलि चह्राइल पशुन्‍हक शरीर बस्‍तीसे बाहर लैजाक जरैठ। लेवी 
ओस्‍तहँक येशू फे आपन रगतले मनैन पवित्र बनाइक लाग सहरसे बाहर दुःख भोग्‍ल
उहओर्से हम्र फे बस्‍तीसे बाहर उहाँकठे जाई ओ उहाँक सहल अपमान हम्र फे सही
काकरकि हमार लाग यी संसारम सड्‌डभर रना कौनो सहर नैहो। हम्र त पाछ अइना सहरक बट्‌या हेर्क बैठल बाटी
उहओर्से येशूक माध्‍यमद्वारा परमेश्‍वरह प्रशंसक बलि निरन्‍तर चढैटीरही। उहाँ जो हमार प्रभु हुइट कैक स्‍वीकार कर्टी हमार मुहमसे निक्रल् प्रशंसा जो हमार चह्राइल भेटी हो
एकऔरजहन भलाइ कर ओ आपनठे रहल चिज बाँचचूँड कर जिन बिस्राओ काकरकि अस्‍तह बलिले परमेश्‍वर खुशी हुइठ
टुह्र अगुवन्‍हक आज्ञापालन करो ओ हुँकन्‍हक अधीनम बैठो। आपन कामक लेखा परमेश्‍वरह देहपर्ठा कैक हुँक्र टुन्‍हक आत्‍मक रेखदेख कर्ठ। हुँकन्‍हक कहल मन्‍बो त हुँक्र आपन काम खुशी होक करहीँ नकि त दुःखी होक करहीँ ओ उ बातले टुँहन कुछु फाइदा नैहुइनेहो
हमार लाग प्रार्थना कर जिन छोरो। हम्र निश्‍चित बाटी कि हमार मन शुद्ध बा ओ हम्र सब काम ईमान्‍दारसे केल कर चहठी
मै फेदोस्र टुन्‍हकठे झट्‌ट आइसेकु कैक म्‍वार लाग प्रार्थना कैदेओ। टुँहनसे यी म्‍वार विशेष आग्रह हो
भेँरीन्‍हक महान गोठाला हमार प्रभु येशू त आपन रगत बहाक अनन्‍त कालसम्‍मक लाग लौव बाचा स्‍थापित कर्ल। उह बहागैल् रगतक आधारम परमेश्‍वर उहाँह मुवलमसे फेदोस्र जीवित बनैल
आब टुह्र उहाँक इच्‍छा पूरा कर सेको कैक शान्‍ति देना परमेश्‍वर टुँहन हरेक असल गुणले सम्‍पन्‍न बनैहीँ। ओ टुन्‍हकम उहाँह मनपर्ना बात ह्‍वाए कैक उहाँ येशू ख्रीष्‍टद्वारा टुन्‍हकम काम करहीँ। सड्‌डभर येशू ख्रीष्‍टक महिमा ह्‍वाए। आमेन
भैयौ टुह्र यी उत्‍साहक उपदेश बिना झर्कल मानदेहो कना म्‍वार बिन्‍ती बा काकरकि मै टुँहन छोटकरीम लिखरख्‍नु
हमार भैया तिमोथी जेलमसे छुटरल कना खबर मै टुँहन देह चाहटुँ। ऊ झट्‌ट यिहाँ अइहीँ कलसे मै हुँकहीन लेक टुन्‍हकठे अइनेबाटुँ
मण्‍डलीक सब अगुवन ओ परमेश्‍वरक भक्तहुँकन हमार अभिवादन सुनादेहो। इटालिया देशम रहल भाइहुँक्र फे टुँहन अभिवादन पठारख्‍ल
परमेश्‍वरक अनुग्रह टुह्र सबजन्‍हकसँग पलरह
परमेश्‍वर ओ प्रभु येशू ख्रीष्‍टक कमारा मै याकूब यी चिठी संसारभर फैलल् यहूदी ख्रीष्‍टियनहुँकन लिखटुँ। सबजहन म्‍वार अभिवादन बा। मत्ती  मर्क  प्रे  गला 
म्‍वार भैयौ टुन्‍हक्‌म आपत्‌विपत् परिआजाइ कलसे फे बरा आनन्‍दित होओ
आपत्‌विपत् त टुन्‍हक विश्‍वासक जाँच कर्ठा ओ उ जाँचले टुन्‍हक सहना क्षमता बह्रैना मौका देठा
उहओर्से आपत्‌विपत् सहटीजाओ त टुह्र परिपक्‍व हुइटीजैबो ओ टुन्‍हक गुणम कमी नैरही। रोम   पत्र 
तर यदि असिन अवस्‍थम का कर्ना कना बात टुह्र नैजन्‍टो कलसे खुशी मनले देहुइया परमेश्‍वरसे बुद्धि माङ्‌गो। उहाँ बिना अन्‍कनैल टुँहन बुद्धि देहुइयाबाट
तर माङ्‌गबेर विश्‍वाससे माङगपर्ठा शङ्‍का नैकरपरट्‍। शङ्‍का करुइया बयालले उठाजैना ओ झटकजैना समुद्रक छल्‍काअस हो
ओसिन मनै परमेश्‍वरसे कुछु पैबी कैक नैचितैलसे फे हुइठा
हुँक्र त दुइ मन रहल मनै हुइट ओ हुँकन्‍हक सब चालचलन अस्‍थिर रठन
टुह्र गरीब भैयहुँक्र गर्व करपर्ठा काकरकि परमेश्‍वर टुँहन उठारख्‍ल
ओसहेँक धनी भैयहुँक्र नम्र हुइपर्लक्‌म गर्व करपर्ठा ओ धनी मनै हुँकन्‍हक धनसम्‍पत्ति समेत फूलाअस सुख्‍जैठ
जब चरचरावा घाम लग्‍ठा तब फूला ऐल्‍याजैठा। असिक ल्‍वाभलग्‍टिक फूला फे झर्जैठा ओ वाकर स्‍वाभा हेराजैठस। ओसहेँक आपन कामकाजम दौरधूप कर्टीकर्टी धनी मनैन्‍हक जुनी ओराजैठन। यशै  भज 
आपत्‌विपत् परिअइलसे फे परमेश्‍वरम विश्‍वास कर्लरना मनै उहाँसे आशिष पैठ। आपत्‌विपत्‌म स्‍थिर रहुइयन जीवनक मुकुट पैठ जौन बात परमेश्‍वर उहाँह प्रेम कर्ना मनैन देना प्रतिज्ञा कैरख्‍ल
परीक्षा हुइबेर कुई “परमेश्‍वर म्‍वार परीक्षा करट” कैक जिन स्‍वाँच काकरकि परमेश्‍वरह पाप काम कर्नास लग्‍बोलग्‍बोनैकर्टन ओ उहाँ किहुह पापम फँसाइ फे नैखोज्‍ट
मनै आपनऽ खराब चाहनम लोभ्‍याक परीक्षम पर्ठ
उह चाहनले मनैन पाप कामम लैजैठा ओ पाप बहर्टीगैल् कलसे मनैन् मृत्‍युम लैजैठा  मनैन् मृत्‍युम लैजैठा अर्थात् परमेश्‍वरसे सम्‍बन्‍ध नैरहल अवस्‍था
म्‍वार प्रिय भैयौ अपन्‍हेह ध्‍वाखा जिन देओ
हरेक असल ओ सिद्ध वरदान परमेश्‍वरसे केल अइठा जे आकाशम चम्‍कना ज्‍योति बनैल। फेरबदल हुइटीरना छैह्‍याँअसक गुण परमेश्‍वरक नैहुइटन
उहाँ आपन इच्‍छा अनुसार सत्‍य वचनले हमन लौव जन्‍म देल। उहाँक करल सृष्‍टिमध्येम हम्र सबसे मूल्‍यवान हुइसेकी कैक उहाँ यी काम कर्ल
म्‍वार प्रिय भैयौ यी बात सम्‍झलरहो बात ध्‍यान देक सुनक लाग सड्‌डभर तयार रहपर्ठा होस कैक ब्‍वालपर्ठा ओ झनक्‍क रिसाइ नैपरट्‍
काकरकि मनैन्‍हक जीवनम रहल पापी रिसह  रिसाइल मनैन्‍हक जीवनम शैतान सजिलोसे काम कर्ना मौका पाइसेक्‍ठा। परमेश्‍वर ठीक नैठह्रैट
उहओर्से सब खराब विचार ओ खराब काम आपन जीवनमसे हटादेओ। नम्र होक टुन्‍हक मनम बोगैल् परमेश्‍वरक वचनक यर  अधीनम रहो काकरकि उ वचनम टुँहन मुक्ति देना शक्ति बा
असिक उहाँक वचन पालन करुइया होओ सुनुइया केल नाहीँ। सुन केल सुनुइयन त अपन्‍हेह ध्‍वाखा देठ
यदि टुह्र वचन सुन केल सुन्‍ठो तर पालन नैकर्टो कलसे टुह्र त ऐनम आपन मुह् हेर्ना मनैयाअस हुइटो
टुह्र ऐनम अपन्‍हेह हेर्लसे फे ह्‍यार छोर्टीकि मै कसिन रनहुँ कना बात जातसे बिस्राडर्ठो
तर यदि परमेश्‍वर मनैन पापक दण्‍डमसे छुट्‌कारा देहक लाग प्रयोग कर्ना उहाँक वचनम ध्‍यान लगैलो ओ पालन कर्लो कलसे टुन्‍हक कामकाजम परमेश्‍वर आशिष देहीँ
यदि टुह्र अपन्‍हेह धर्मी सम्‍झठो तर जथाभाबी बोल्‍टीरठो कलसे टुह्र अपन्‍हेह ध्‍वाखा देठो। टुन्‍हक धर्म बेकार हो
टुह्र विधवन ओ टुवर लर्कन हुँकन्‍हक आपत्‌विपत्‌म सहायता कर्ठो ओ आपनम संसारक पापक दाग लाग नैदेटो कलसे टुह्र जाट्‍टिसे धर्मी हुइटो। परमेश्‍वर बाबक नजरम उह हो सक्‍कली धर्म
म्‍वार भैयौ यदि टुह्र हमार महिमामय प्रभु येशू ख्रीष्‍टक्‌म जाट्‌टीसे विश्‍वास कर्ठो कलसे कबु फे पक्षपात जिन करो
मानिले टुन्‍हक सङ्‌गतिम स्‍वानक मजामजा मुन्‍द्री ओ धेर महङ लुगा लगैल एकठो धनी मनैया आइल ओ फाटलफाटल लुगा लगैल और गरीब मनैया फे आइल
यदि टुह्र धनी मनैयह आदर कर्टी “अप्‍न यिहिँम बैठी” कठो तर गरीब मनैयह “टैँ उहँरे ठह्र्‍यैल रोह्” या “भूइँयम म्‍वार ग्‍वारटर बैठ्” कठो कलसे
उ त सरासर आपनऽ समाजम पक्षपात करल होगैल् नि। ओसिन त खराब विचार रहल न्यायाधीश कर्ठ
म्‍वार प्रिय भैयौ विश्‍वासम धनी हुहीँ कैक परमेश्‍वर संसारक गरीब मनैन रोज्‍ल। परमेश्‍वरक राज्‍यम अधिकार कर पैना मनै हुँक्रहे हुइट काकरकि परमेश्‍वर उहाँह प्रेम कर्ना मनैन उ अधिकार देना प्रतिज्ञा कैरख्‍ल
तर टुह्र त गरीबन्‍हक अपमान कर्ठो। वास्‍तवम अत्‍याचार कैक धनीय मनै टुँहन बलजब्री अदालतम नैलैजैट का
येशूक बदनाम करुइयन हुँक्रहे नैहुइट का टुह्र त उहाँकऽ मनै हुइटो ओ उहाँकऽ उच्‍च नाउँले परिचित बाटो
यदि टुह्र धर्मशास्‍त्रम उहाँक देहल नियम अनुसार चल्‍ठो कलसे टुह्र एकदम ठीक कर्टिबाटो। हमार राजा परमेश्‍वरक नियम यिह हो “आपन छिमेकीह अपन्‍हेहअस प्रेम करो।” लेवी 
तर यदि टुह्र पक्षपात कर्ठो कलसे टुह्र पाप कर्टिबाटो ओ परमेश्‍वरक नियम अनुसार नैचल्‍लक प्रमाण त उह हो
काकरकि यदि कौनो मनैया परमेश्‍वरक सक्‍कु नियम पालन कर्टीकर्टी एक्‍कठो नियमम चुकल कलसे फे उ सक्‍कु नियम पालन नैकरल बराबर दोषी हुइठा
वास्‍तवम “व्‍यभिचार जिन करो” कहुइया परमेश्‍वर जो “हत्‍या जिन करो” कलह। उहओर्से यदि टुह्र व्‍यभिचार नैकर्लसे फे हत्‍या कर्लो कलसे टुह्र व्‍यवस्‍था भङ्‌ग करुइयन हुइठो। प्रस  व्‍य 
परमेश्‍वर मनैन पापमसे छुट्‌कारा देना वचनक आधारम टुन्‍हक न्याय कर्ठ। उहओर्से टुन्‍हक बोली ओ व्‍यवहार मजा हुइपर्ठा
ओ दया नैदेखैना मनैयक न्याय बिना दयक हुइनेबाटस। दया त न्यायह जित्‍ठा
म्‍वार भैयौ यदि कौनो मनैया “मै परमेश्‍वरम विश्‍वास कर्ठुं” त कठा तर उहाँक् इच्‍छा अनुसार काम नैकरट्‍ कलसे का फाइदा ओसिन मनैन परमेश्‍वर बचैहीँ का
मानिले कौनो भैया या बहिनेकठे आवश्‍यक लुगाफाटा नैहुइटस ओ ओहीह दिनदिनऽ खाइ फे नैपुग्‍टस
यदि टुह्रमध्‍ये कुई ओहीह “मजमज रहहो टुँहीन खैना लगैना प्रशस्‍त पुग” केल कठा तर ओहीह आवश्‍यक परल चिज कुछु फे नैदेहट्‍ कलसे का फाइदा
ओसहेँक यदि टुह्रमध्‍ये कुई विश्‍वास अनुसारक काम नैकरट्‍ कलसे वाकर त मुवल विश्‍वास हुइटस
तर कुई महीह पुछी “का टुँ परमेश्‍वरम विश्‍वास कर्ठो” मै कहम “मै त उहाँक आज्ञा अनुसार काम कर्ठुं। उहाँक आज्ञापालन बिना कर्ल आपन विश्‍वास देखाओ जे मै त कामले आपन विश्‍वास देखैठुँ।”
परमेश्‍वर एक्‍कठो बाट कना बात टुँ विश्‍वास कर्ठो। उ मजा हो। ओसिक त भूत फे विश्‍वास कर्ठ ओ दण्‍ड पैना डरकमार लग्‍लगैठ
का टुँहार अक्‍किल नैहो उहाँक आज्ञापालन नैकर्ना विश्‍वास बेकार हो कना बात टुँ नैबुझ्‍टो का
हमार पुर्खा अब्राहामक बारेम विचार करो ना। काजे परमेश्‍वर हुँकहीन धर्मी ठह्रैलह ऊ आपन छावा इसहाकह वेदीम बलि चह्रैलक कारणले नैहो का उत 
काम ओ विश्‍वास सँगसँग रठा कना बात देख्‍लो हुँकहार आज्ञापालनले हुँकहार विश्‍वासह प्रमाणित करल
“अब्राहाम परमेश्‍वरम विश्‍वास कर्ल ओ परमेश्‍वर हुँकहीन धर्मी ठह्रैल” कैक धर्मशास्‍त्रम लिखल बात हुँकहार करल कामले पक्‍का साबित कर्ठा। उहओर्से हुँकहीन परमेश्‍वरक संघारी कैगिल् बा। उत   इति  यशै  रोम 
विश्‍वास कैक केल नैहुइट्‍ तर विश्‍वास अनुसार काम करुइयह परमेश्‍वर धर्मी ठह्रैठ कना बात देख्‍लो
राहाब बेश्‍यक  परमेश्‍वरम विश्‍वास कर्नासे आघ बेश्‍या काम कर्लकओर्से ऊ राहाब बेश्‍यक रूपम चिह्‍न्‍गैली। बारेम फे विचार करो ना। ऊ सुराकी कर गैल् इस्राएलीन नुकैलही ओ और डगरओर्से भागक लाग हुँकन मद्दत कर्लही। यहो  असिक हुँकहार करल कामकमार जो परमेश्‍वर हुँकहीन धर्मी ठह्रैलह
जसहेँक प्राण नैरहल शरीर मुवल शरीर हो ओसहेँक कामसे अलग रहल विश्‍वास फे मुवल विश्‍वास हो
म्‍वार भैयौ टुह्रमध्ये धेर जन मण्‍डलीम वचन सिखुइया हुइ जिन खोजो काकरकि परमेश्‍वर हम्र सिखुइयन्‍हक न्याय औरजन्‍हक्‌से कर्रा हिसाबले करुइयाबाट कैक त टुह्र जन्‍लबाटो।  सिखैना मनै औरजहन बहकाईसेक्‍ठ
वास्‍तवम हम्र सबजन भूलचूक्‌म धेर गल्‍ती कैडर्ठी।  बोलीवचनम गल्‍ती कर्ना कलक झूट बोल्‍ना चुक्‍ली लगैना पिठ्‌यापाछ आनक बात बटोइना बदनाम कर्ना सराप देना आदि हो। बोलीवचनम कबु गल्‍ती नैकर्ना मनैया परिपक्‍व मनैया हो। ऊ अपन्‍हेह पूरा अनुशासनम ढर्लरठा
कहल मानऽ कैक घोर्‍वक मुहम कैँजा लगाजैठा। तबदोस्र घोर्‍वह जहोँर मन लागल उहँरे लैजाइ सेक्‍जैठा
पानीजहाजक बारेम फे विचार करो ना। उ बराबरा रठा ओ बर्का बयालले चल्‍ठा। तर फे वाकर पाछओर रना एकठो छिटिमिटि साधनले जहाज चलुइयन ओहीह जहोँर मन लग्‍लन उहँरे लैजाइसेक्‍ठ
ओसहेँक मुह् एकठो छिटिमिटि अङ्‌ग रलसे फे बराबरा बातक घमण्‍ड कर्ठा
आगीक छिटिमिटि झिल्कले सारा बन्‍नोम राह् लाग्‍जैठा
हमार खराब बोली आगीक झिल्काअस हो। धेर किसिमक पाप मुहओर्से निक्रठा ओ सारा जीवनम दाग लगादेठा। वास्‍तवम नरकमसे अइना खराब बोली हमार सारा जीवनम आगी लगाइ फे सेक्‍ठा
चिरैँ मच्‍छी घस्रना ओ समुद्रम रना जीवजनावर लगायत सब किसिमक जीवजनावर मनैद्वारा अधीन कैजैठ ओ अधीन कैगिल् फे बाट
तर आपन बोलीह कुई फे अधीन कर नैस्‍याकट्‍। विषअसक बोली बराबरा विनाश फे करैठा
हम्र यिह मुहले प्रभु ओ बाबक प्रशंसा कर्ठी ओ यिह मुहले परमेश्‍वरक स्‍वरूपम बनागैल् मनैन सराप फे देठी।  परमेश्‍वर मनैन सोँच्‍ना तर्क कर्ना ओ सञ्‍चार कर्ना क्षमता सहित बनारख्‍ल। मनैन्‍हक भावना बाटन ओ हुँक्र कुछ हदसम आपन गन्‍तव्‍य निर्धारण कर फे सेक्‍ठ
एक्‍क मुहमसे प्रशंसा ओ सराप अइठा। म्‍वार भैयौ असिन नैहुइपर्ना हो
एक्‍क मुहानमसे मीठ ओ तीत पानी अइठा का
म्‍वार भैयौ अञ्‍जीरक रूख्‍वम जैतून या अङ्‌गूरिक ब्‍वाँटिम अञ्‍जीर फर्ठा का ओसहेँक तीत पानीक मुहानमसे मीठ पानी नैआइट्‍
टुह्र अपन्‍हेह बुद्धिमान ओ समझदार सम्‍झुइयन असल जीवन जिलक प्रमाण देखाइपर्ठा। यी असल जीवनम टुह्र सब काम नम्र होक बुद्धिमानी हिसाबले करपर्ठा
तर यदि टुह्र एकदम बिह्र मुठो ओ आपन स्‍वार्थी चाहनह आघ सार चहठो कलसे टुह्र घमण्‍डी हिसाबले झूट नैबोल्‍लसे हुइठा
असिन सोँचाइ स्‍वर्गमसे नैआइट्‍ तर यी संसारमसे मनैन्‍हक आपन चाहनमसे ओ भूतन्‍हक प्रभावमसे अइठा
काजेकलसे जहाँ बिह्र मुना ओ स्‍वार्थी मनै रठ उहाँ गन्‍जागोल ओ सब किसिमक खराब काम हुइठा
तर परमेश्‍वरक देहल बुद्धि अनुसार जीवन जिना मनैन्‍हक मन सबसे पैल्‍ह त खराब बातओर लागल नैरटन। उहाँसेकि हुँक्र सबजहनसे मेलमिलापम जिठ आनक अवस्‍था बुझदेठ नम्र ओ दयालु रठ ओ भलाइक काम कर्ठ। हुँक्र पक्षपात नैकर्ट हुँकन्‍हक मनम छलकपट नैरटन
शान्‍ति चहना मनै एकआपसम मेलमिलापम रठ ओ परिणाम स्‍वरूप हुँक्र धार्मिक हिसाबले जीवन जिठ
काजे टुह्र एकआपसम लडाइँझग्रा कर्टिरठो टुन्‍हक स्‍वार्थी चाहनले नैहो का जौन हरेक मनैयक मनम हुँकन्‍हक असल विचारसे लडाइँ कर्टिरठा
बिह्र मुना हुइलकओर्से टुह्र लडाइँ ओ झग्रा करभिर्जैठो। टुह्र कौनो चिज पाइक लाग धेर चाहना कर्ठो ओ यदि टुन्‍हक चाहना पूरा नैहुइल् कलसे टुह्र बाधा पुगैना मनैन्‍हक हत्‍या कैडर्ठो। टुन्‍हक चाहना पूरा नैहुइट्‍ काकरकि टुह्र परमेश्‍वरसे नैमङ्‌ग्‍टो
माङ्‌गीडर्लसे फे उहाँ टुँहन नैदेट काकरकि टुह्र मोजमजा करक लाग गल्‍ती विचारले मङ्‌ग्‍ठो
टुह्र व्‍यभिचारी मनै परमेश्‍वरह छोर्क यी संसारक खराब चालचलनम लग्‍ना मनै परमेश्‍वरक विरोध करुइयन हुइट कना बात टुँहन थाहाँ नैहो का उहओर्से यदि कुई यी संसारक खराब हिसाबले चल्‍ठा कलसे ऊ परमेश्‍वरक शत्रु हो
परमेश्‍वर हमारम डारल आत्‍मक लाग धेर बिह्र मुठ  अर्थात् परमेश्‍वर हमारम बिह्र मुना आत्‍मा डारदेरख्‍ल। कना बात धर्मशास्‍त्रम बिना अर्थक लिखल बा कैक टुह्र सोँच्‍ठो का
वास्‍तवम परमेश्‍वर हमन धेर अनुग्रह देठ जसिन कि वचनम लिखल बा “परमेश्‍वर घमण्‍डी मनैन्‍हक विरोध कर्ठ तर नम्र मनैन अनुग्रह देठ।”
उहओर्से विनम्र होक परमेश्‍वरक अधीनम रहो। शैतानक विरोध करो त उ टुँहन छोर्क भागी। लूक 
परमेश्‍वरसे लग्‍घक सम्‍बन्‍ध जोरो त उहाँ फे टुँहनसे लग्‍घक सम्‍बन्‍ध जोरहीँ। टुह्र पाप कर्टिरना मनै खराब काम कर छोरदेओ। टुह्र दुइ मनक मनै आपन मन परमेश्‍वरम केल लगाओ
आपन पापी जीवनक बारेम सोँच्‍क शोक करो ओ रोओ टुह्र खुशी हुइल् ओ हाँसल से त दुःखी हुइपर्ठा ओ रुइपर्ठा
प्रभुक आघ नम्र होओ ओ उहाँ टुँहन उठुइयाबाट
हेरो भैयौ केक्रो विरोधम खराब बात जिन बट्‌वाओ। यदि बटोइठो ओ हुँकन दोषी ठह्रैठो कलसे टुह्र व्‍यवस्‍थक विरोधम खराब बात बटोइठो ओ व्‍यवस्‍थह दोषी ठह्रैठो। यदि टुह्र व्‍यवस्‍थह दोषी ठह्रैठो कलसे टुह्र व्‍यवस्‍थम लिखल अनुसार चलुइयन नैहुइटो तर टुह्र अपन्‍हेह व्‍यवस्‍थसे धेर अधिकार रहल न्यायाधीश सम्‍झटो
वास्‍तवम व्‍यवस्‍था देहुइया परमेश्‍वरकठे केल न्याय कर्ना अधिकार बाटन। प्राण बचैना या नाश कर्ना शक्ति उहाँकठे केल बाटन। टुह्र अपन्‍हेक का सोँच्‍ठो ओ औरजहन दोषी ठह्रैठो
टुह्र “आज या काल हम्र फलाना सहरम जैबी ओ उहाँ वर्ष दिन व्‍यापार कर्बी ओ धन कमैबी” कैक घमण्‍ड करुइयन यिहाँ सुनो
टुह्र त द्वासर दिन हुइना बात फे नैजन्‍टो। टुन्‍हक जिन्‍दगी का हो जे टुन्‍हक जिन्‍दगी त एकघरी देखपर्ना ओ बिलाजैना वाफअस केल त हो
बेनसे टुह्र असिक कहपर्ना हो “यदि परमेश्‍वर चहहीँ कलसे हम्र बच्‍लरबी ओ असिनओसिन कर्बी।”
तर टुह्र त घमण्‍डी होक आपन बनाइल योजनम खूब धाक लगैठो। असिक धाक लगैना खराब हो
उहओर्से यी बात जन्‍लरहो यदि कुई जानजान्‍क फे असल काम नैकरट्‍ कलसे ऊ पाप कर्ठा
धनी मनै सुन पर्ना म्‍वारठे एक बात बा। हुँक्र विलाप कैकै रुइपर्ठा काकरकि हुँकन्‍हक जीवनम धेर दुःखकष्‍ट अइटीबाटन
हुँकन्‍हक धनसम्‍पत्ति कुह्‍रलन लुगाफाटा कीरा खारख्‍लन
ओ स्‍वानचाँदीम फे कस लागरलन। उह कस जो हुँकन्‍हक दोष देखैने बा ओ आगीअस हुँकन्‍हक जीउ जरैने बा। हुँकन्‍हक कुह्र्‍याइल धनसम्‍पत्ति त न्याय कर्ना दिनम हुँकन्‍हक्‍के विरोधम प्रमाण हुउइया बा
हेरो हुँकन्‍हक खेत्‍वक बालीनाली सहेरदेना मनैन हुँक्र ज्‍याला नैदेलहुइट। ज्‍याला नैपैलकओर्से हुँक्र परमेश्‍वरसे जोरसे प्रार्थना कर्टिबाट। सर्वशक्तिमान् परमप्रभु हुँकन्‍हक प्रार्थना सुनरख्‍ल
पृथ्‍वीम धनी मनै मोजमजा ओ सुखविलासम आपन जीवन बितैती आइट। कट्‌वापैना दिनिक लाग हुँक्र अपन्‍हेह ठुल्‍हारख्‍ल
हुँकन्‍हक विरोध फे नैकर्ना निर्दोष मनैन हुँक्र दोषी ठह्राक मुवाइ लगारख्‍ल
उहओर्से हेरो भैयौ प्रभु येशू फेदोस्र नैआइट्‍सम धैर्य करो। खेतीकिसान करुइयन आघक ओ पाछक वर्षा नैहुइट्‍सम धैर्य कैक बहुमूल्‍य बालीनाली उब्‍जाइक लाग अश्‍या लग्‍लरठ
ओसहेँक टुह्र फे धैर्य करो ओ साहस करो काकरकि प्रभुक अइना दिन पुगलग्‍लन
एकऔरजन्‍हक विरोधम गनगन जिन करो भैयौ नकि टुह्र फे दोषी ठह्राजैबो। हेरो ठीक न्याय करुइया ड्‍वारीटर पुगरल
हेरो भैयौ बराबरा दुःखकष्‍ट फे धैर्य कैक सहना ओ प्रभुक नाउँम वचन बोल्‍ना अगमवक्तन विचार करो
धैर्य कर्ना मनै आशिष पैठ कना बात हम्र मन्‍लबाटी। अय्‍यूब धैर्य कर्लक ओ प्रभु हुँकहीन धेर दया ओ कृपा देखैलक बात हुँकहार जीवनम स्‍पष्‍ट देखपर्लन
म्‍वार भैयौ सबसे महत्‍वपूर्ण बात का हो कलसे स्‍वर्गम या पृथ्‍वीम रना केक्रो नाउँम किर्‍या जिन खैहो या कौनो और तरिकाले फे किर्‍या जिन खैहो। बेनसे टुह्र “हो” कलसे “हो” ओ “नैहो” कलसे “नैहो” कैदेहो नकि टुह्र परमेश्‍वरक न्यायम पर्बो
टुह्रमध्‍येम यदि कुई दुःखकष्‍ट भ्वागटा कलसे ऊ परमेश्‍वरसे सहायता माङ्‌गक लाग प्रार्थना करपर्ठा। टुह्रमध्‍येम यदि कुई आनन्‍दित बा कलसे ऊ भजन गैटी परमेश्‍वरक आराधना करपर्ठा
टुह्रमध्‍येम यदि कुई बेराम बा कलसे ऊ मण्‍डलीक एल्‍डरहुँकन बलाइपर्ठा ओ हुँक्र आक प्रभुक कृपा हुइल् संकेतक रूपम वाकरम त्‍याल लगादेटी वाकर लाग परमेश्‍वरसे प्रार्थना कैदेहपर्ठा
यदि “यी बेरम्‍हेह प्रभु चोखैहीँ” कना विश्‍वासले प्रार्थना कर्ना हो कलसे प्रभु ओहीह चोखैहीँ। उ मनैया पाप कैराखल कलसे फे ऊ क्षमा पैनेबा
उहओर्से यदि टुह्र चोखाइ चहठो कलसे टुह्र एकऔरजन्‍हक आघ आपनआपन पाप स्‍वीकार करो  काजेकलसे पापक कारण मनै बेराम परसेक्‍ठ। ओ एकऔरजन्‍हक लाग प्रार्थना करो। धर्मी मनै प्रार्थना कर्ल कलसे परमेश्‍वर शक्तिशाली ओ प्रभावशाली तरिकाले काम कर्ठ
एलिया फे हमारअस मनै त रलह। पानी जिन आए कैक ऊ जोड्‍दार प्रार्थना कर्ल त तीन वर्ष छ मैन्‍हासम एक बुन्‍डा पानी नैआइल।  राज  
पाछ पानी आए कैक ऊ प्रार्थना कर्ल त पानी आइल ओ बालीनाली फरल
म्‍वार भैयौ टुह्रमध्‍येम यदि कुई सत्‍य बातसे दूर गैरहल ओ टुह्र ओहीह फेदोस्र घुमाक आन सेक्‍लो कलसे
टुह्र यी बात महसुस करपर्ठा टुह्र एकठो मनैयह मृत्‍युमसे बाँचक लाग ओ सब पाप क्षमा पाइक लाग सहायता कैरख्‍लो
येशू ख्रीष्‍टक प्रेरित मै पत्रुस यी चिठी लिखटुँ। टुह्र पोन्‍टस गलातिया कापाडोकिया एशिया ओ बिथिनिया क्षेत्रम परदेशीअस तितरबितर हुइल् परमेश्‍वरक र्‍वाजल मनैन यी चिठी पठाइटुँ
परमेश्‍वर बाबा आपन आघहेँक योजना अनुसार टुँहन रोज्‍ल ओ उहाँक आत्‍मले टुँहन पवित्र बनारख्‍ल। उहओर्से टुह्र येशू ख्रीष्‍टक आज्ञापालन कर्लो ओ उहाँक रगतले शुद्ध हुइलो। परमेश्‍वर टुँहन धेर से धेर अनुग्रह करहीँ ओ शान्‍ति देहीँ
हमार प्रभु येशू ख्रीष्‍टक परमेश्‍वर ओ बाबक प्रशंसा ह्‍वाए। येशू ख्रीष्‍टह मुवलमसे फेदोस्र जियाक उहाँ आपन महान दयाले हमन लौव जन्‍म देल। आब हम्र जीवित आशा पारख्‍ली
परमेश्‍वर हमार लाग कबु नाश नैहुइना नैबिग्रना नैबिलैना आशिष स्‍वर्गम साँचदेरख्‍ल
टुह्र विश्‍वास कर्लकओर्से परमेश्‍वर आपन शक्तिले टुँहन मुक्तिक लाग सुरक्षा कर्ठ। यी मुक्ति आखिरी समयम प्रकट हुउइया बा
यिह बातम टुह्र आनन्‍दित होओ। हुइना त आब टुँहन कुछ समयक लाग विभिन्‍न किसिमक दुःख भ्‍वागपरटा
यी दुःखले टुन्‍हक विश्‍वास सक्‍कली हो कना बात देखुइयाबा। स्‍वान आगीले खार्क शुद्ध बनाजैठा तर फे नाश हुइठा। टुन्‍हक विश्‍वास त स्‍वानसे धेर मूल्‍यवान बा ओ ओहीह शुद्ध बनाइक लाग दुःखकष्‍टद्वारा वाकर जाँच हुइठा। उहओर्से धेर दुःखकष्‍ट सहक फे टुन्‍हक विश्‍वास बलगर पलरही कलसे येशू ख्रीष्‍ट प्रकट हुइल् समयम टुह्र धेर प्रशंसा सम्‍मान ओ इज्‍जत पैबो
टुह्र उहाँह कबु देख्‍ल नैहुइटो ओ आब फे नैदेख्‍टो तर फे टुह्र उहाँह प्रेम कर्ठो ओ उहाँकम भरोसा कर्ठो। बयान कर नैसेक्‍जिना गौरवमय खुशीले टुह्र आनन्‍दित बाटो
काकरकि उहाँकम विश्‍वास कर्लक कारण टुह्र आत्‍मक मुक्ति पैटीबाटो
टुन्‍हक लाग तयार पारगैल् यिह मुक्तिक बारेम अगमवक्ताहुँक्र खोजतलास कैक जान खोज्‍लह। परमेश्‍वर टुँहन देना अनुग्रहक बारेम हुँक्र आघहेँ बट्‌वारख्‍लह
जब हुँकन्‍हकम रहल ख्रीष्‍टक आत्‍मा ख्रीष्‍टह दुःख भ्‍वाग परहीन ओ पाछ उहाँ महान आदर पउइयाबाट कैक हुँकन आघहेँ देखादेल तब हुँक्र यी बात कैह्‍या ओ कसिक हुई कैक जान खोज्‍ल
तब हुँक्र आपन नाहीँ तर टुन्‍हक सेवा कर्टिरलह कना बात परमेश्‍वर हुँकन प्रकट कैदेल। अगमवक्तन्‍हक ब्‍वालल् वचन आब स्‍वर्गसे पठागैल् पवित्र आत्‍मक शक्तिम खुशीक खबर प्रचार करुइयन टुँहन स्‍पष्‍ट रूपले सुनैल। यी सब बात बुझक लाग त स्‍वर्गदूतहुँक्र फे धेर चाहना कर्ठ
उहओर्से काम करक लाग आपन मन तयार पारो ठीकसे विचार करो ओ येशू ख्रीष्‍ट अइहीँ त पाजैना अनुग्रहम पूरा आशा करो
परमेश्‍वरक आज्ञाकारी सन्‍तान होक चलो पैल्‍हक अन्‍जान अवस्‍थक खराब चाहना अनुसार जिन चलो
टुँहन रोजुइया परमेश्‍वर पवित्र रहलअस टुह्र फे आपन सब रहनसहनम पवित्र होओ
धर्मशास्‍त्रम लिखल बा “पवित्र होओ काकरकि मै पवित्र बाटुँ।” लेवी  
टुह्र परमेश्‍वरह बाबा कैक पुकारा कर्ठो ओ उहाँ केक्रो पक्षपात नैकर्ट। उहाँ मनैन्‍हक करल काम अनुसार न्याय कर्ठ। उहओर्से पृथ्‍वीम परदेशीअस जियट्‍सम परमेश्‍वरक डरम रहक जीवन बिताओ
परमेश्‍वर म्‍वाल तिर्क टुन्‍हक पुर्खासे चल्‍तीआइल बेकार परम्‍परामसे टुँहन छुट्‌कारा देलह कना बात टुह्र जन्‍ठो। यी म्‍वाल स्‍वान या चाँदीजसिन नाश हुइना चिजले तिरल नैहो
तर ख्रीष्‍टक बहुमूल्‍य रगतले तिरल हो। उहाँ खोट या दाग नैरहल बलि हुइना पठ्‌रू रलह
परमेश्‍वर टुन्‍हक म्‍वाल तिरक लाग संसारक सृष्‍टि कर्नासे आघहेँ उहाँह रोज्‍लह तर टुन्‍हक लाग यी आखिरी समयम उहाँह प्रकट करैल
ख्रीष्‍टद्वारा टुह्र परमेश्‍वरम भरोसा कैरख्‍लो। परमेश्‍वर उहाँह मृत्‍युमसे जीवित पर्ल ओ उहाँह महिमा देल। उहओर्से टुह्र परमेश्‍वरम विश्‍वास ओ आशा कैरख्‍लो
टुह्र सत्‍य बात पालन कैक आपन पापमसे शुद्ध हुइलो ओ आपन दादुभैयन पवित्र प्रेम कर्टिबाटो। आब आपन सारा हृदयले एकऔरजहन सक्‍कली प्रेम देखाओ
परमेश्‍वरक जीवित ओ सड्‌डभर रना वचनद्वारा टुह्र लौव जन्‍म पारख्‍लो। टुह्र नाश हुइना बाबक सन्‍तान नाहीँ तर नाश नैहुइना बाबक सन्‍तान हुइटो
काकरकि धर्मशास्‍त्रम लिखल बा
“सब मनै घाँसअसक बाट
ओ हुँकन्‍हक गौरव फे घाँसक फूलाअस बा
घाँस सुखजैठा फूला झरजैठा
तर प्रभुक वचन सड्‌डभर पलरठा।” यशै 
यिह वचन टुँहन प्रचार कैगिल् खुशीक खबर हो
उहओर्से सारा खराब व्‍यवहार सब छलछाम कपट डाहा ओ फुहर बोलीमसे मुक्त होओ
भक्‍खर जन्‍मलक लर्का शुद्ध दूधक चाहना करअस टुह्र सत्‍य वचनक चाहना करो। असिक टुह्र बहर्टीजैबो ओ मुक्ति पैबो
काकरकि प्रभु दयालु बाट कना बात टुह्र अनुभव कैरख्‍लो। भज 
ख्रीष्‍टकठे आओ उहाँ परमेश्‍वरक मन्‍दिरक जीवित पत्‍थ्रा हुइट। मनै उहाँह काम नैलग्‍ना कैक इन्‍कार कर्ल तर परमेश्‍वर उहाँह महान सम्‍मान देहक लाग रोज्‍ल
ओ टुह्र फे जिती पत्‍थ्रा हुइटो परमेश्‍वर टुँहन प्रयोग कैक आपन आत्‍मिक मन्‍दिर बनैटीबाट। टुह्र येशू ख्रीष्‍टक सहायताले परमेश्‍वरह मनपर्ना आत्‍मिक बलिदान चह्रैना पवित्र पूजारी हुइटो
“हेरो मै सियोनम  सियोन कलक यरूशलेमक और नाउँ हो। एकठो पत्‍थ्रा ढरटुँ
जे बरा सम्‍मानक लाग रोजगैल् बाट
उहाँकम विश्‍वास करुइया
कुई फे निराश हुइनेनैहो।” यशै 
टुह्र विश्‍वास करुइयन्‍हक लाग उहाँ बहुमूल्‍य बाट। तर विश्‍वास नैकर्ना मनैन्‍हक लाग उहाँ असिन बाट
“घर बनुइयन रद्दी ठह्राक फाँकल पत्‍थ्रा त
कोनोक मुख्‍य पत्‍थ्रा बनल।” भज 
“उहाँ यिह पत्‍थ्रा हुइट
उहाँ यिह चट्‌टान हुइट
उहिँम मनै उस्‍टनेबाट।” यशै 
काकरकि परमेश्‍वरक वचनह विश्‍वास नैकरुइयन ठ्‌यास लग्‍ठन कैक तोकगैल् रह
तर टुह्र त परमेश्‍वरक र्‍वाजल मनै हुइटो। टुह्र राजकीय पूजारी पवित्र जाति परमेश्‍वरक आपन मनै हुइटो। उहाँ टुँहन अन्‍धकारमसे अचम्‍मक अजरारम अन्‍ल। आब टुह्र उहाँक करल अचम्‍मक कामक बयान औरजन्‍हकठे करपर्ठा। प्रस  यशै  व्‍य    तीत  यशै 
पैल्‍ह टुह्र परमेश्‍वरक आपन मनै नैरलहो तर आब परमेश्‍वरक आपन मनै होरलो। पैल्‍ह टुह्र परमेश्‍वरक दया नैपैलरलहो तर आब परमेश्‍वरक दया पारख्‍लो। होशे 
प्रियहुँक्र यी संसारम टुह्र विदेशी ओ परदेशीअस बाटो। उहओर्से मै टुँहन का बिन्‍ती करटुँ कि आपन स्‍वार्थी चाहना पूरा कर्ना कामम जिन लागो। असिन चाहना टुन्‍हक आत्‍मक विरोधम युद्ध कर्ठा
गैरयहूदी मनैन्‍हक बीचम टुन्‍हक चालचलन असल हुइपर्ठा। हुँक्र टुँहन “खराब काम करुइयन” कैक दोष लगैलसे फे हुँक्र टुन्‍हक करल असल काम देखहीँ ओ परमेश्‍वर न्याय कर अइना दिनम हुँक्र उहाँक महिमा करहीँ
प्रभुक आदरक लाग सब सरकारी अधिकारीन्‍हक अधीनम रहो। सबसे उच्‍च राजक अधीनम
ओ हाकिमन्‍हक अधीनम फे रहो। हुँक्र खराब काम करुइयन दण्‍ड देहक लाग ओ असल काम करुइयन प्रशंसा करक लाग राजक खटाइल मनै हुइट
हुइना त मूर्ख मनै टुँहन दोष लगाइक लाग बात बिना बुझ्‍ल ब्‍वालसेक्‍ठ। तर परमेश्‍वरक इच्‍छा का बाटन कलसे टुन्‍हक करल असल कामले हुँकन्‍हक बोलीह चूप लगाइपर्ठा
टुह्र स्‍वतन्‍त्र रलसे फे परमेश्‍वरक कमारन हुइटो। उहओर्से आपन स्‍वतन्‍त्रतह खराब कामक लाग प्रयोग जिन करो
सब मनैन आदर करो। ख्रीष्‍टम विश्‍वास कर्ना दादुभैयन प्रेम करो। परमेश्‍वरक डर डराओ। राजक मान करो
कमाराहुँक्र सारा आदरसहित आपन मालिकन्‍हक अधीनम रहो। टुन्‍हक भलो चितैना ओ दया कर्ना मालिकन्‍हक केल नाहीँ तर खट्‍ठाहा मालिकन्‍हक अधीनम फे रहो
यदि परमेश्‍वरह समझ्‍क टुह्र ठीक काम कर्लो ओ धीरजी होक अन्याय फे सहलो कलसे परमेश्‍वर टुँहनसे खुशी हुइठ
यदि कुई खराब काम कैक चूपचाप दण्‍ड भ्‍वागल कलसे ऊ कहाँसे स्‍याबासी पाई तर यदि कुई असल काम कर्टीकर्टी फे चूपचाप दण्‍ड भ्‍वागल कलसे परमेश्‍वर ओहीसे खुशी हुइठ
काकरकि दुःख हुइलसे फे टुह्र भलाइक काम कर्टीरहपर्ठा कैक परमेश्‍वर टुँहन रोज्‍लह। ख्रीष्‍ट फे टुन्‍हक लाग दुःख भोग्‍लह ओ उहाँ एकठो उदाहरण होरल। आब टुह्र उहाँक देखाइल डगरम चलपर्ठा
उहाँ ना त कबु पाप कर्ल
ना त छलकपटक बात बटोइल। यशै 
उहाँ आपन अपमान हुइबेर बद्‌ला नैलेल दुःख भ्‍वागबेर धम्‍की नैदेल तर ठीक न्याय कर्ना परमेश्‍वरम भर पर्ल। यशै 
हम्र पापक लाग मुव सेकी ओ असल कामक लाग जिय सेकी कैक ख्रीष्‍ट आपन शरीरम हमार पाप बोक्‍क क्रूसम मुल। उहाँह लागल च्‍वाटले टुह्र चोखारलो। यशै 
टुह्र हेराइल भेँरीअस रलहो तर आब टुह्र येशूकठे घुम्‍क आरलो। गोठाला भेँरीन्‍हक रक्षा करअस उहाँ टुन्‍हक रक्षा कर्ठ। यशै 
ओसहेँक गोसिनेन आपनआपन गोस्‍यक अधीनम रहपर्ठा। असिक कर्लसे परमेश्‍वरक वचन पालन नैकर्ना गोस्‍यन फे टुन्‍हक असल चालचलनक कारण विश्‍वास करसेक्‍ठ। टुह्र कुछु फे कटीरह नैपरी एफि  कल 
काकरकि टुन्‍हक शुद्ध ओ आदरणीय जीवन हुँक्र अपन्‍हे देखहीँ
बाहिरी हिसाबले केल सुहावन देखैना बातम धेर ध्‍यान जिन देओ। जसिन कि ठिस पार्क झोँटी पर्ना स्‍वानक गरगहना लगैना या महङमहङ लुगा लगैना।  तिमो 
बेनसे भित्री हिसाबले सुहावन बनैना बातम ध्‍यान देओ जसिन कि नम्र ओ शान्‍त हुइना। यी गुण नैहेराइट्‍ ओ परमेश्‍वरक नजरम यी धेर मूल्‍यवान बा
काकरकि परमेश्‍वरम भरपर्ना अघट्‌टेक भक्त महिलाहुँक्र अपन्‍हेह असहेँक सुहावन बनाइँट्‍ ओ आपनआपन गोस्‍यन्‍हक अधीनम रहँट्
जस्‍तहँक सारा आपन गोस्‍या अब्राहामह मालिक मान्‍क हुँकहार कहल मानीँट्‍। यदि कौनो बातक डर नैमान्‍क टुह्र ठीक काम कर्बो कलसे टुह्र सारक छाईहुँक्र ठहर्बो। उत 
ओसहेँक टुह्र गोस्‍यहुँक्र आपनआपन गोसिन्यन आदर करो ओ हुँकहीनसे सँगसँग रहबेर विचारशील होक व्‍यवहार करो। काकरकि टुँहार गोसिन्या टुँहीनसे कमजोर रलसे फे ऊ टुँहार सँगसँग परमेश्‍वरक जीवनदान पारख्‍ली। प्रार्थना करबेर कुछु बाधा जिन ह्‍वाए कैक आपन गोसिन्यसे सुहैना व्‍यवहार करो। एफि  कल 
अन्‍तिमम मै यी कह चाहटुँ टुह्र सबजन एक्‍क मनक होओ एकऔरजन्‍हक मर्का बुझो भाइभाइह करअस एकऔरजहन प्रेम करो कोमल मनक ओ नम्र हृदयक होओ
खराबीक बद्‍ला खराबी या अपमानक बद्‍ला अपमान जिन करो। बेनसे वाकर सटाहा आशिष देओ काकरकि यिह करक लाग परमेश्‍वर टुँहन बलैलह ओ टुह्र फे आशिष पैबो
“सुखी जीवन बिताइ चहना
ओ खुशी दिन द्‍याख चहना मनै
आपन मुहले खराब बोली नैब्‍वालपरट्‍
ओ आपन ओठले छली बात नैबट्‌वाइपरट्‍
ऊ खराब काममसे घुम्‍क असल काम करपर्ठा
ओ पूरा मन लगाक मेलमिलापम जिना कामम लागपर्ठा
काकरकि परमप्रभु धर्मी मनैन हेर्टीरठ
ओ उहाँ हुँकन्‍हक प्रार्थना सुन्‍टीरठ
तर उहाँ खराब कर्ना मनैन्‍हक विरोध कर्ठ।” भज 
यदि टुह्र भलाइक कामम लग्‍लरबो कलसे टुन्‍हक हानि कर के खोजी
यदि असल काम कर्टीकर्टी फे टुँहन दुःख भ्‍वाग परल कलसे टुह्र आशिष पैबो। किहुसे जिन डराओ ओ चिन्‍ता फे जिन करो
बेनसे ख्रीष्‍टह प्रभु मानो ओ आपन हृदयले उहाँक श्रद्धा करो। टुन्‍हक आशक बारेम सोधपुछ कर्ना सबजहन जवाफ देहक लाग टुह्र जब फे तयार रहहो। मत्ती  यशै 
तर नम्र होक आदरसहित शुद्ध विवेकले हुँकन जवाफ देहहो। यदि टुह्र असिक कर्बो कलसे ख्रीष्‍टह पछ्‌याइबेर टुन्‍हक असल चालचलन देख्‍क टुन्‍हक बदनाम करुइयन अपन्‍हे लाजम परहीँ
खराब काम कैक दुःख भ्‍वागलसे भलाइक काम कैक परमेश्‍वरक इच्‍छा अनुसार दुःख भोग्‍ना असल हो
काकरकि ख्रीष्‍ट सड्‌डभर पुग्‍ना हिसाबले पापक लाग मुल। उहाँ पाप नैरहल मनैया रलसे फे हमन परमेश्‍वरकठे लैजैना उद्देश्‍यले पापीन्‍हक लाग मुल। उहाँ शरीरम मुवापैल तर पवित्र आत्‍माद्वारा फेदोस्र जियागैल
उह आत्‍मक शक्तिम जाक उहाँ कैदम परल आत्‍माहुँकन प्रचार कर्ल
यी आत्‍माहुँक्र अघट्‌टे परमेश्‍वरक आज्ञापालन नैकर्ल। उ समयम नोआ पानीजहाज बनाइबेर हिँक्र आपन पापमसे घुम्‍ठ कि कैक परमेश्‍वर धीरज कर्लरलह। उ पानीजहाजम डान्‍चे अर्थात् जम्‍मा आठ जन केल जलप्रलयमसे बच्‍लह। उत –
यी पानी बप्‍तिस्‍मह संकेत कर्ठा जे टुँहन बचैठा। यी शरीरक मैल पुहाइलअस नैहो तर शुद्ध विवेकले परमेश्‍वरप्रति कैगिल् समर्पणता हो। येशू ख्रीष्‍ट मुवलमसे फेदोस्र जिलक कारणले बप्‍तिस्‍मा टुँहन बचैठा
उहाँ स्‍वर्गम जाक परमेश्‍वरक दाहिन पाञ्‍जर सम्‍मानीत ठाउँम बैठलबाट ओ सारा स्‍वर्गदूतहुँक्र शक्ति ओ अधिकार चलुइयन उहाँक अधीनम बाट
उहओर्से ख्रीष्‍ट शरीरम दुःख भोग्‍लक कारणले टुह्र फे उहाँकअस विचार करपर्ठा काकरकि शरीरम दुःख भ्‍वागल मनै पापमसे अलग होरठ
आबठेसे टुह्र आपन बाँकी जीवन पापी चाहना अनुसार नाहीँ तर परमेश्‍वरक इच्‍छा अनुसार बिताओ
गैरयहूदी मनैअस बितल समयम टुह्र खराब चालचलनम जीवन बितैलो। टुह्र छाडा काम कर्ना खराब इच्‍छम लग्‍ना मत्‍वार पलरना मोजमज्‍जा कर्ना भँक्रिह अगोर्ल रना ओ मूर्तिपूजा जसिन घिनलग्‍टिक काम कर्लो
आब काजे टुह्र हुँकन्‍हकसँग घिनलग्‍टिक ओ भ्रष्‍ट चाल नैचल्‍टो कैक हुँक्र छक्‍क पर्ठ ओ टुन्‍हक बदनाम कर्ठ
तर जिटीह ओ मुवल मनैन्‍हक न्याय करक लाग तयार रहल परमेश्‍वरक सामुन्‍नेम हुँकन जवाफ देहपरहीन
उहओर्से हुँकन फे खुशीक खबर प्रचार कैगिल् जे आब मुरल। हुइना त औरजन्‍हकअस मृत्‍युद्वारा हुँकन्‍हक फे शरीरम न्याय हुइलन तर हुँक्र आत्‍मम परमेश्‍वरकसँग अनन्‍तसम जिठ
सब चिजिक अन्‍त्‍य हुइना ब्‍याला होरहल। उहओर्से स्‍वच्‍छ मनक ओ सचेत होओ। असिक टुह्र प्रार्थना कर सेक्‍बो
सबसे मुख्‍य बातजुन एकऔरजहन सारा मनले प्रेम करो काकरकि प्रेमले धेर पाप छोपदेठा। हितो 
एकऔरजहन आपन घरम खुशीसे स्‍वागतसत्‍कार करो
परमेश्‍वर टुह्र हरेकजहन किसिमकिसिमक वरदान देरख्‍ल। एकऔरजहन सेवा पुगाइक लाग देगैल् यी वरदानक पूरा सदुपयोग करो। हितो 
बोल्‍ना वरदान पाइल मनैया परमेश्‍वरक वचन ब्‍वालअस ब्‍वालपर्ठा। सेवा कर्ना वरदान पाइल मनैया परमेश्‍वरक देहल शक्तिले सेवा करपर्ठा। सारा कामकाज येशू ख्रीष्‍टद्वारा परमेश्‍वरह प्रशंसा हुइना हिसाबले करपर्ठा। उहाँक महिमा ओ शक्ति सड्‌डभर पलरठन। आमेन
प्रिय भैयौ आगीक धूनिम न्याङ्‌गलअस महसुस हुइना दुःखकष्‍टद्वारा टुन्‍हक जाँच हुइटीबा। यी नैहुइपर्ना काम हुइल् कैक अचम्‍म जिन मानो
बेनसे ख्रीष्‍टक दुःखकष्‍टम सहभागी हुइ पैलक कारण आनन्‍दित होओ। यिहिँले उहाँ फेदोस्र आक आपन महिमा प्रकट करबेर टुह्र झन् धेर खुशी हुइसेक्‍बो
यदि ख्रीष्‍टियन हुइलकम टुन्‍हक अपमान हुइठा कलसे खुशी होओ काकरकि परमेश्‍वरक महिमित आत्‍मा टुन्‍हकम बाट
यदि टुह्र दुःखकष्‍ट भ्‍वागटो कलसे टुन्‍हक दुःख भोगाइ हत्‍या कर्लक चोरी कर्लक खराब काम कर्लक या आनक मामिलम हाँठ डर्लक कारण जिन ह्‍वाए
तर ख्रीष्‍टियन हुइलकम दुःखकष्‍ट भ्‍वागक लाग लाज जिन मानो। बेनसे ख्रीष्‍टक मनैन्‍हक रूपम चिह्‍न्‍जाइ पैलकम परमेश्‍वरह महिमा देओ
न्याय हुइना ब्‍याला होरहल ओ यी न्याय परमेश्‍वरक आपन मनैन्‍हकमसे सुरु हुउइया बा। हमार त न्याय हुउइया बा कलसे परमेश्‍वरक खुशीक खबर नैमनुइयन्‍हक अन्‍त्‍य कसिन हुहीन
“यदि धर्मी मनैन्‍हक मुक्ति मुस्‍किलले हुइठन कलसे
अधर्मी ओ पापी मनैन्‍हक गति का हुहीन”
उहओर्से यदि टुह्र परमेश्‍वरक इच्‍छा अनुसार दुःख भ्‍वागटो कलसे भलाइक काम कर्टिरहो ओ आपन जीवन विश्‍वासयोग्य सृष्‍टिकर्ता परमेश्‍वरह सुम्‍पदेओ
आदरणीय एल्‍डरहुँक्र मै अप्‍नहुँकन का अनुरोध कर चाहटुँ कलसे मै फे अप्‍नहुँकन्‍हकअस एकठो एल्‍डर हुइटुँ। ख्रीष्‍टक भ्‍वागल दुःख मै अपन्‍हे देखरख्‍नु ओ पाछ प्रकट हुइना सम्‍मानम सहभागी हुइबुँ
म्‍वार अनुरोध यी हो गोठाला भेँरीन्‍हक रेखदेख करअस परमेश्‍वर टुन्‍हक जिम्‍मम देहल विश्‍वासीन्‍हक रेखदेख करो। यी काम करकापम पर्क नाहीँ तर खुशीसे परमेश्‍वरक इच्‍छा अनुसार ओ पैँसक ल्‍वाभले नाहीँ तर सेवा कर्ना मन लेक करो। यूह 
टुन्‍हक जिम्‍मम रहल विश्‍वासीन्‍हकम हैकम जमैना नाहीँ तर हुँकन्‍हक लाग उदाहरण होओ
जब मुख्‍य गोठाला ख्रीष्‍ट प्रकट हुइहीँ तब टुह्र सड्‌डभर चम्‍कटीरना सानदार मुकुट पैबो
ओसहेँक जवान मनै उमेर ढल्‍कल मनैन्‍हक अधीनम रहो। टुह्र सबजन नम्र होक एकऔरजन्‍हक सेवा करो। काकरकि धर्मशास्‍त्रम लिखल बा
“परमेश्‍वर घमण्‍डी मनैन्‍हक विरोध कर्ठ
तर नम्र मनैन अनुग्रह देठ।” हितो 
उहओर्से नम्र होक शक्तिशाली परमेश्‍वरक अधीनम रहो ओ उहाँ ठीक समयम टुँहन उठुइयाबाट। मत्ती  लूक  
परमेश्‍वर टुन्‍हक वास्‍ता कर्ठ उहओर्से आपन सारा चिन्‍ताफिक्रि उहाँह सुम्‍पदेओ
होस करो ओ जागा रहो। टुन्‍हक शत्रु शैतान केहीह फ्‍याला पारूँ ओ खाडारूँ कैक गुञ्‍ज्रना सिंहअस खोज्‍टी घुम्‍ठा
विश्‍वासम बलगर होक शैतानक विरोध करो। काकरकि संसारम और विश्‍वासीहुँक्र फे टुन्‍हकअस दुःख भ्‍वागट कना बात टुँहन थाहँ बा
सारा अनुग्रहले पूर्ण परमेश्‍वर जो ख्रीष्‍टम आपन अनन्‍त महिमम सहभागी हुइक लाग टुँहन बलारख्‍ल। टुह्र कुछ समय दुःख उठैबो त पाछ उहाँ टुँहन फेदोस्र लौव बनैहीँ ओ शक्ति देक टुँहन अरगर बनैहीँ
सड्‌डभर सारा शक्ति उहाँक ह्‍वाए। आमेन
विश्‍वासयोग्य भैया सिलासह यी छुटीमुटि चिठी लिख लगैनु। यी चिठी लिख लगैना उद्देश्‍य का हो कलसे टुँहन उत्‍साह देना ओ यिहाँ लिखल बात परमेश्‍वरक सत्‍य अनुग्रह हो कैक टुँहन साक्षी देना हो। आब यी अनुग्रहम अरगर पलरहो। प्रे 
टुन्‍हकअस रोजगैल् बेबिलोनम रहल मण्‍डली टुँहन अभिवादन पठारख्‍ल। म्‍वार छावाअस रहल मर्कूस फे टुँहन अभिवादन पठारख्‍ल। प्रे    कल  फिले 
एकऔरजहन पवित्र प्रेमले अभिवादन करो। ख्रीष्‍टम रहल टुह्र सबजहन शान्‍ति ह्‍वाए
प्रभु येशू ख्रीष्‍टक कमारा ओ प्रेरित मै सिमोन पत्रुस यी चिठी लिखटुँ। हमार परमेश्‍वर ओ मुक्ति देहुइया येशू ख्रीष्‍टक धार्मिकताद्वारा हमारअस बहुमूल्‍य विश्‍वास पाइल सबजहन मै चिठी पठाइटुँ
परमेश्‍वर ओ हमार प्रभु येशूक ज्ञानम टुह्र बहर्टीगैलकओर्से उहाँ टुँहन अनुग्रह ओ शान्‍ति प्रशस्‍त मात्रम देहीँ
परमेश्‍वर आपन शक्तिले हमन उहाँह खुशी लग्‍ना जीवन जियक लाग आवश्‍यक पर्ना सब चिज देरख्‍ल। आपन महिमा ओ भलाइद्वारा हमन बलुइया परमेश्‍वरह चिन्‍हलकओर्से हम्र यी सब चिज पारख्‍ली
उहाँक महिमा ओ असल स्‍वभावद्वारा उहाँ हमन महान ओ बहुमूल्‍य चिज देना प्रतिज्ञा कैरख्‍ल। यी सब चिज पैलकओर्से हम्र उहाँक ईश्‍वरीय स्‍वभावम सहभागी हुइसेक्‍ठी ओ संसारम रहल खराब चाहना ओ भ्रष्‍ट प्रभावमसे उम्‍कसेक्‍ठी
उहओर्से आब आपन विश्‍वास बलगर बनाइक लाग स्‍याकलसम असल व्‍यवहार करो। असल व्‍यवहार कर्ना केल नाहीँ ज्ञानम फे बहर्टीजाओ
ज्ञानम बहर्टी जैना केल नाहीँ तर अपन्‍हेह नियन्‍त्रण कर्ना फे होओ। अपन्‍हेह नियन्‍त्रण कर्ना केल नाहीँ धीरजी फे होओ। धीरजी हुइना केल नाहीँ परमेश्‍वरह खुशी लग्‍ना जीवन फे जिओ
परमेश्‍वरह खुशी लग्‍ना जीवन जिना केल नाहीँ एकऔरजन्‍हक वास्‍ता फे करो। एकऔरजन्‍हक वास्‍ता प्रेमिलो भावनाले करो
यदि टुन्‍हकम यी गुण बहर्टीगैल् कलसे हमार प्रभु येशू ख्रीष्‍टह चिन्‍हल बात टुन्‍हक जीवनक लाग उपयोगी हुइठा ओ टुन्‍हक जीवनह अर्थपूर्ण बनादेठा
तर यदि टुन्‍हकम यी गुण नैहो कलसे टुह्र दूरीक बात नैदेख्‍ना आन्‍धर मनैअस हुइटो। ओसिन मनै त आघ करल पापमसे शुद्ध हुइलक बात फे बिस्रारख्‍ठ
उहओर्से हेरो भैयौ परमेश्‍वर टुँहन बलैल ओ रोज्‍ल कना बात आपन जीवनम प्रमाणित करक लाग स्‍याकलसम कोसिस करो। यदि टुह्र यी सब बात कर्बो कलसे विश्‍वासमसे पाछ नैहट्‍ने हुइटो
तब हमार प्रभु ओ मुक्ति देहुइया येशू ख्रीष्‍ट आपन अनन्‍त राज्‍यम भव्‍य स्‍वागत करुइयाबाट
हुइना त टुँहन यी सब बात थाहाँ बा ओ टुँहन सिखागैल् सत्‍य बातम टुह्र अरगरसे अर्‍यैलबाटो तर फे मै टुँहन यी सब बात घरीघरी सम्‍झैटीरहम
मै यी शरीररूपी ड्‍यारम जियट्‌सम टुँहन यी बात सम्‍झैटीरह परी जसिन लग्‍ठा
काकरकि मै यी शरीरह हाली छ्‌वार परी कना बात महीह थाहाँ बा। यी बात हमार प्रभु येशू ख्रीष्‍ट महीह पैल्‍हहेँ देखादेरख्‍ल
मै मुक जाजैम त फे टुह्र यी बात सम्‍झलरबो कैक मै स्‍याकलसम कोसिस कर्टिबाटुँ
हमार प्रभु येशू ख्रीष्‍ट शक्तिसहित घुम्‍क अउइयाबाट कैक हम्र टुँहन ज्‍याकरत्‍याकर सिर्जाइल बातक भरम नैकली। हम्र आपनऽ आँखिले उहाँक चमकदार महिमा देख्‍लही
महिमामय परमेश्‍वरसे “यी म्‍वार प्रिय छावा हुइट। हिँकहीनसे मै धेर खुशी बाटुँ” कना आवाज आइल त उहाँ परमेश्‍वर बाबसे आदर ओ सम्‍मान पैल
हम्र उहाँकसँग पवित्र पर्वत्‍वम रहल समयम स्‍वर्गसे आइल उ आवाज हम्र अपन्‍हे सुन्‍लही। मत्ती  मर्क  लूक 
उ अनुभवक कारणले अगमवक्तन्‍हक ब्‍वालल् वचन सत्‍य हो कना बातम हम्र झन् पक्‍का होरली। हुँकन्‍हक कहल वचनम टुह्र मजासे ध्‍यान देहपर्ठा काकरकि उ वचन अन्‍धार ठाउँम दिया चम्‍कअस हो। बिहानिक अजरार नैहुइट्‍सम बिहानिक तोरैँया ख्रीष्‍ट टुन्‍हक हृदयम नैचम्‍कट्‍सम टुह्र उ वचनम ध्‍यान देटीरहपर्ठा
टुह्र सबसे पैल्‍ह बुझपर्ना बात का हो कलसे धर्मशास्‍त्रम लिख्‍गैल् अगमवाणी मनै आपन हिसाबले अर्थ लगैना बात नैहो
काकरकि अगमवाणी केक्रो कल्‍पना कैक सिर्जाइल बात नैहो। तर अगमवक्ताहुँक्र पवित्र आत्‍मक अगुवाइ पाक परमेश्‍वरक तर्फसे ब्‍वालँट्‍
तर इस्राएलीन्‍हक बीचम झूटा अगमवक्ताहुँक्र फे रलह। ओसहेँक टुन्‍हक बीचम फे झूटा शिक्षकहुँक्र देखपरुइयाबाट। हुँक्र गोप्‍य रूपले विनाशम लैजैना शिक्षा सिखुइयाबाट ओ म्‍वाल तिर्क हुँकन छुट्‌कारा देना प्रभुह समेत इन्‍कार करुइयाबाट। असिक हुँक्र अचानक आपनम अपन्‍हे दण्‍ड अनुइयाबाट
हुँकन्‍हक देखासिकी कैक धेर जन घिनलग्‍टिक जीवन जिउइयाबाट। ओ हुँकन्‍हक कारण और मनै फे सत्‍य डगरक बदनाम करुइयाबाट
ऊ लोभी झूटा शिक्षकहुँक्र बनौटी बात बट्‌वाक टुँहनसे अनुचित फाइदा उठुइयाबाट। परमेश्‍वर हुँकन पैल्‍हहेँ दोषी ठह्रारख्‍ल उहाँ पक्‍का फे हुँकन नाश करुइयाबाट
परमेश्‍वर पाप कर्ना स्‍वर्गदूतन समेत बाँकी नैरख्‍ल। उहाँ हुँकन नरकम फाँकदेल। हुँक्र न्याय हुइना दिन सम्‍मक लाग पातालक अन्‍धकारम बाहान्‍गैल् बाट
अघट्‌टे नोअक समयम परमेश्‍वर संसारभरिक अटेरी मनैन समेत बाँकी नैरख्‍ल तर हुँकन जलप्रलय कराक नाश कैदेल। परमेश्‍वरक धार्मिक न्यायक बारेम नोआ हुँकन चेताउनी देल। उहओर्से परमेश्‍वर जलप्रलय कराक संसारह नाश करबेर नोअह ओ हुँकहार घरक और सातजहन बचैल। उत –
परमेश्‍वर सदोम ओ गमोरा सहरह भस्‍म पार्क हुँकन्‍हक नाउँ निशान मेटादेल। परमेश्‍वरह नैमन्‍ना मनैन्‍हक गति कसिन हुइठा कैक उहाँ हुँकन एकठो उदाहरण बनादेल। उत 
तर परमेश्‍वर सदोममसे लोतह बचैल काकरकि ऊ धर्मी रलह। ऊ छाडा मनैन्‍हक घिनलग्‍टिक चालचलनक कारण हुक्‍क होरलह। उत 
ऊ दुष्‍ट मनैन्‍हक समाजम रहँट्‍ ओ हुँकन्‍हक करल कुकर्म हरेक दिन देख्‍क ओ सुन्‍क व्‍याकुल हुइँट्‍ काकरकि ऊ धर्मी रलह
असिक असल मनैन आपत्‌विपत्‌मसे कसिक बचैना ओ दुष्‍ट मनैन दण्‍ड देटी न्यायक दिनसम कसिक बहन्‍लरना कना बात प्रभु जन्‍ठ।  यी वाक्‍यक अर्थ असिक फे लाग सेकी दुष्‍ट मनैन दण्‍ड देहक लाग न्यायक दिनसम कसिक बहन्‍लरना कना बात प्रभु जन्‍ठ
ओसिक दण्‍ड पैना मनै खासकैक घिनलग्‍टिक छाडा काम कर्ना ओ परमेश्‍वरक अधिकार इन्‍कार कर्ना मनै हुइट
यी झूटा शिक्षकहुँक्र कठोर ओ घमण्‍डी रठ ओ स्‍वर्गीय प्राणीन्‍हक अपमान कर्ना फे डर नैमन्‍ट
हुइना त स्‍वर्गदूतहुँक्र शक्ति ओ सामर्थ्‍यम झूटा शिक्षकहुँकनसे महान बाट तर फे हुँक्र प्रभुक आघ स्‍वर्गीय प्राणिन दोष लगैटी अपमान नैकर्ट
तर यी झूटा शिक्षकहुँक्र त विवेक नैरहल जनावरअस बाट हुँक्र आपन स्‍वभावक इच्‍छक कब्‍जम रठ हुँक्र मार्क मुवापाइक लाग जन्‍मल् जङ्‌गली जनावरअस हुइट। हुँक्र आपन नैबुझल बातक निन्‍दा कर्ठ ओ जनावरअस नाश हुउइया बाट
औरजहन दुःख देलक कारण हुँकन अपन्‍हे फे दुःख भ्‍वाग परहीन। दिनऽक भोगविलासम मस्‍त रना हुँकन्‍हक लाग आनन्‍दक बात हुइटन। हुँक्र टुन्‍हकसँग खानपिन करबेर समेत छलकपट कर्ठ। यी त कत्रा लाजलग्‍टिक ओ घिनलग्‍टिक बात हो
हुँक्र जौन जन्‍नीमनैयह देख्‍ना ओइहेसे व्‍यभिचार कर खोज्‍ठ ओ जत्रा पाप कर्लसे फे नैअघैट। हुँक्र कमजोर मनैन फँसाडर्ठ। ल्‍वाभ कर्नाम त हुँक्र ढिट्‍गर रठ। हुँक्र सराप परल मनै हुइट
हुँक्र सत्‍य डगर छोर्क बओरक छावा बालामक देखासिकी कर भिररल। बालाम त खराब काम कैक पैँसा कमैना दाउम रलह
तर ऊ आपन पाप कामक कारण हप्‍कावापैल। ब्‍वाल नैसेक्‍ना एकठो गधा मनैन्‍हक बोली बोल्‍क ऊ अगमवक्तक होस हेराइल कामसे हुँकहीन रोक्‍लहन। गन्‍ती 
असिन मनै त सुखल मुहान हुइट आँधीबौखले उराजैना बद्री हुइट। हुँकन्‍हक लाग पातालक अन्‍धकार साँचल बाटन
हुँक्र घमण्‍डी ओ मूर्ख गफ लगैठ ओ शरीरह लोभैना काम देखाक गलत जीवनशैलीमसे हालसालऽ उम्‍कल मनैन फेदोस्र फँसैठ
हुँक्र औरजहन “हम्र टुँहन पूरा स्‍वतन्‍त्र करैबी” कना त कठ तर हुँक्र अपन्‍हे पाप ओ भ्रष्‍ट बातक कमारा हुइट। काकरकि मनै जौन चिजिक कब्‍जम पर्ठ हुँक्र उह चिजिक कमारा हुइठ
जब मनै हमार प्रभु ओ मुक्ति देहुइया येशू ख्रीष्‍टह चिन्‍ह्‍ठ तब हुँक्र संसारक घिनलग्‍टिक चालचलनमसे उम्‍कठ। तर यदि हुँक्र फेदोस्र पापम फँसगैल ओ वाकर कब्‍जम पर्ल कलसे हुँकन्‍हक गति पैल्‍हकसे झन् खराब होजैठन
परमेश्‍वरक धार्मिकतक बात जानजानक फे पवित्र जीवन जिना आज्ञह इन्‍कार करलसे त हुँक्र उ बात कबु नैजन्‍ट कलसे हुँकन्‍हक लाग मजा हुइनेरलहन
यी उखान हुँकन्‍हकम ठ्‌याक्‍क मिल्‍ठन “कुक्‍कुर घुम्‍क आक आपन उल्‍टी खैठ” ओ “लहादेलक सुवर फेदोस्र हिलम लोट्‍ठ।” हितो 
प्रियहुँक्र टुँहन लिखल यी म्‍वार द्वासर चिठी हो। दुनु चिठीम मै कत्रा बातक सम्‍झना कराक टुँहन ठीक प्रकारले विचार करक लाग उत्‍साहित करैना कोसिस कैरख्‍नु
पवित्र अगमवक्तन्‍हक ब्‍वालल् वचन ओ प्रेरितन्‍हक मार्फत मुक्ति देहुइया प्रभुक देहल आज्ञह टुह्र सम्‍झलरहपर्ठा
सबसे पैल्‍ह टुह्र बुझपर्ना बात का हो कलसे आखिरी दिनम छाडा मनै आपन स्‍वार्थी चाहना बाहेक और कुछु फे नैसोँचुइया हुइट। हुँक्र टुँहन हियैटी कहहीँ यहू 
“का टुन्‍हक प्रभु फेदोस्र अइम कैक प्रतिज्ञा नैकर्लह पुर्खाओँ मुगैल तर संसारक सृष्‍टिसे चल्‍तीआइल सब बात जस्‍तक तस्‍त पलिबा।”
परमेश्‍वर आपन वचनले स्‍वर्ग ओ पृथ्‍वी सृष्‍टि कर्लह कना बात हुँक्र जानजान्‍क फे मतलब नैकर्ट। पृथ्‍वी पानीमसे ओ पानीद्वारा बनागैल्। उत 
उह पानीले उ समयक संसार जलप्रलय होक नाश हुइल्। उत 
परमेश्‍वर उह वचनले न्याय हुइना दिन सम्‍मक लाग आबक आकाश ओ पृथ्‍वी साँचरख्‍ल। तबदोस्र उ आगीले भस्‍म पारजउइया बा ओ अटेरी मनै नाश हुउइया बाट
तर प्रियहुँक्र यी एकठो बात जिन बिस्रैहो परमप्रभुक लाग एक दिन हजार वर्षअस ओ हजार वर्ष एक दिनअस हो। भज 
कुईकुई विचार करअस परमप्रभु आपन करल प्रतिज्ञा पूरा कर ढिल नैकर्ट। तर कुई नाश जिन ह्‍वाए बेनसे सबजन आपनआपन पापी मन परिवर्तन करहीँ कना इच्‍छा कैक अश्‍या लग्‍टिबाट
तर प्रभु न्याय कर्ना दिन त चोर्‍वा आइअस सुटुक्‍क अउइया बा। उ दिन सारा आकाश भारी आवाज सहित बिलाजउइया बा दिन जोन्‍ह्‍या लगायत सारा तोरैँया भस्‍म हुउइया बा ओ सारा पृथ्‍वी ओ उहिँम रहल चिज सखाप हुउइया बा। मत्ती  लूक   थेस  प्रका 
हमार आसपासम रहल सारा चिज असिक नाश हुइना हुइलकओर्से टुह्र कसिन मनै हुइपर्ना हो टुन्‍हक जीवन पवित्र ओ परमेश्‍वरम समर्पित हुइपर्ठा
टुह्र परमेश्‍वर न्याय कर्ना दिनिक बट्‌या हेर्ठो उ दिन झट्‌ट आए कैक करपर्ना काम पूरा करो। उह दिन सारा आकाश आगीले भस्‍म हुउइया बा सारा चिज गलजउइयाबा
तर हम्र त परमेश्‍वरक प्रतिज्ञा करल लौव स्‍वर्ग ओ लौव पृथ्‍वीक बट्‌या हेर्ठी। उहाँ धर्मी मनै केल रठ। यशै   प्रका 
उहओर्से प्रियहुँक्र टुह्र यी बातक बट्‌या हेर्ना हुइलकओर्से परमेश्‍वरक नजरम शुद्ध ओ दाग नैरहल होक मेलमिलापम जिना कोसिस करो
प्रभु मनैन पापमसे मुक्ति पैना मौका देह चहठ उहओर्से उहाँ फेदोस्र आइक लाग हतार नैकर्लहुइट कना टुह्र जिन बिस्रैहो। हमार प्रिय भैया पावल फे परमेश्‍वरसे पाइल बुद्धि अनुसार यिह बात टुँहन लिख्‍लह
पावल आपन सब चिठीम अस्‍तहेँ बातक बारेम लिख्‍रख्‍ल। हुँकहार लिखल कौनोकौनो बात बुझ्‍ना मुस्‍किल फे बा। बात नैबुझल मनै ओ दुइ मन रहल मनै वाकर उल्‍टा अर्थ लगैठ। हुँक्र धर्मशास्‍त्रक और खण्‍ड फे ओस्‍तहेँक अर्थ लगैठ। असिक हुँक्र आपनम अपन्‍हे विनाश अन्‍ठ
प्रियहुँक्र टुह्र यी बात पैल्‍हहेँ जन्‍लकओर्से होसियार रहो। तब दुष्‍ट मनै टुँहन अलमलाई नैपैहीँ ओ टुह्र अप्‍न अरगरक ठह्‍र्‍याइल ठाउँमसे नैखस्‍बो
तर हमार प्रभु ओ मुक्ति देहुइया येशू ख्रीष्‍टक अनुग्रह ओ ज्ञानम बहर्टीजाओ। उहाँह आब ओ सड्‌डभर महिमा ह्‍वाए। आमेन
हम्र सुरुसे रहुइयक बारेम टुँहन प्रचार कर्ठी। हम्र उहाँक बात सुनरख्‍ली उहाँह आपन आँखिले देखरख्‍ली निहारक हेररख्‍ली ओ हाँठले छुरख्‍ली। उहाँ मनैन जीवन देहुइया वचन हुइट। यूह 
उ जीवन देहुइया प्रकट हुइल। हम्र उहाँह देखरख्‍ली ओ उहाँक बारेम साक्षी देठी ओ उ अनन्‍त जीवनक बारेम टुँहन प्रचार कर्ठी। उहाँ सुरुसे परमेश्‍वर बाबकसँग रलह ओ हमारठे प्रकट हुइल। यूह 
हमारसँग टुन्‍हक सङ्‌गति हुइस्‍याक कैक हम्र आपन द्‍याखल सुनल व्‍यक्तिक बारेम टुँहन प्रचार कर्ठी। हमार सङ्‌गति त परमेश्‍वर बाबा ओ उहाँक छावा येशू ख्रीष्‍टकसँग बा
हमार धेर से धेर आनन्‍द हुइस्‍याक कैक हम्र यी बात लिखटी
हम्र उहाँसे सुनल सन्‍देश त टुँहन प्रचार कर्ठी। उ का हो कलसे परमेश्‍वर ज्‍योति हुइट ओ उहाँकम एक्‍को फे अन्‍धार नैहो
यदि हम्र परमेश्‍वरसे हमार सङ्‌गति बा कने अन्‍धकारम नेङ्‌ग्‍ने कर्ठी कलसे हम्र झूट बोल्‍ठी ओ सत्‍यम नैचल्‍टी
तर यदि उहाँ ज्‍योतिम रहलअस हम्र फे ज्‍योतिम नेङ्‌ग्‍ठी कलसे हम्र एकऔरजहनसे सङ्‌गति कर्ठी ओ उहाँक छावा येशूक रगत हमन सब पापमसे शुद्ध पर्ठा
यदि हम्र हमार मन पापी नैहो कठी कलसे हम्र अपन्‍हेह ध्‍वाखा देठी ओ हमार मनम सत्‍य नैरहट्‍
तर यदि हम्र आपन पाप स्‍वीकार कर्ली कलसे उहाँ हमार पाप क्षमा कैदेठ ओ हमन सब अधर्मसे शुद्ध पर्ठ काकरकि उहाँ विश्‍वासयोग्य ओ न्यायी बाट
यदि हम्र पाप कर्ल नैहुइटी कठी कलसे हम्र उहाँह झूट ठह्रैठी ओ हम्र उहाँक वचनह आपन जीवनम काम कर नैदेटी
हेरो लर्काओँ टुह्र पाप जिन करो कना उद्देश्‍यले मै यी बात टुँहन लिख्‍टीबाटुँ। तर यदि कुई पाप कैडारल कलसे फे हमार पक्षम परमेश्‍वर बाबकठे बिन्‍ती कैदेहुइया एकठो धर्मी जन बाट। उहाँ येशू ख्रीष्‍ट हुइट
उहाँ हमन पापक दण्‍डसे बचाइक लाग बलि हुइलह ओ हमन केल नाहीँ तर सारा संसारह बचाइक लाग बलि हुइलह
यदि हम्र उहाँक आज्ञापालन कर्ली कलसे हम्र उहाँह चिनरख्‍ली कना बात हम्र जन्‍ठी
मै उहाँह चिनरख्‍नु कना तर उहाँक आज्ञाजुन पालन नैकर्ना मनैया झूट बोलुइया हो ओ ऊ सत्‍य हिसाबले नैचलट्‍
तर परमेश्‍वरक वचन पालन करुइयन उहाँह जाट्‌टीसे प्रेम कर्ठ। यैहेँमसे हम्र उहाँकम बाटी कैक हम्र जन्‍ठी।  “उहाँकम बाटी” कलक उहाँसे हमार सम्‍बन्‍ध अत्रा घनिष्‍ठ बा कि हम्र उहाँसे एक बाटी। यी बात त अङ्‌गूरिक ब्‍वाँटिम हङ्‌ग्या रहलअस हो यूहन्‍ना 
उहाँकम रठुँ कहुइया येशूकअस जीवन जिएपर्ठा
प्रियहुँक्र मै टुँहन कौनो लौव आज्ञा नैलिखठुइटुँ तर टुह्र सुरुसे सुन्‍टीआइल उह पुरान आज्ञा हो। यूह 
तर फे एकठो लौव आज्ञा मै लिखटुँ जौन सत्‍यता येशू ख्रीष्‍टक ओ टुन्‍हक जीवनम प्रमाणित हुइल् काकरकि अन्‍धकार हेरैटीजाइटा ओ ज्‍योतिजुन आघहेँसे चम्‍क भिररहल
ज्योतिम बाटुँ कना तर विश्‍वासी भैयह हेल्‍हा कर्ना मनैया आम्‍ही फे अन्‍धकारम जो बा
आपन भैयह प्रेम करुइया ज्योतिम रठा ओ वाकरम ठ्‌यास लग्‍ना कुछु कारण नैरटस
तर आपन भैयह हेल्‍हा करुइया अन्‍धकारम पलबा ओ अन्‍धकारम जो नेङ्‌ग्‍टीबा। ऊ अन्‍धकारम कुछु फे नैदेख्‍लकओर्से अप्‍न कहाँ जाइटा कैक थाहाँ नैपाइट्‍
हेरो लर्काओँ येशू ख्रीष्‍टद्वारा
टुन्‍हक पाप क्षमा हुइलक कारण
मै टुँहन यी लिखटुँ
मै टुह्र बाबा सरहक परिपक्‍व मनैन यी लिखटुँ
काकरकि टुह्र सुरुसे रहुइयह चिनरख्‍लो
मै टुह्र जवान हुइल् मनैन यी लिखटुँ
काकरकि टुह्र दुष्‍ट शैतानह जितरख्‍लो
हेरो लर्काओँ मै टुँहन यी लिखटुँ
काकरकि टुह्र परमेश्‍वर बाबह चिनरख्‍लो
काकरकि टुह्र विश्‍वासम बलगर बाटो
ओ परमेश्‍वरक वचन टुन्‍हक जीवनम काम कर्ठा
ओ टुह्र दुष्‍ट शैतानह जितरख्‍लो
संसारह या संसारम रहल कौनो चिजह प्रेम जिन करो। यदि कुई संसारह प्रेम कर्ठा कलसे ऊ परमेश्‍वर बाबह प्रेम कर नैस्‍याकट्‍
काकरकि संसारम रहल चिज कलक शरीरक पापी चाहना आँखिले देख्‍क लग्‍ना लालच धनसम्‍पत्तिक कारण अइना घमण्‍ड हो। असिन चिज परमेश्‍वर बाबकठेसे नैआइट्‍ तर संसारमसे अइठा
संसार ओ संसारप्रतिक चाहना हेरैटीजाइटा तर परमेश्‍वरक इच्‍छा अनुसार चलुइया सड्‌डभर पलरहुइयाबा
हेरो लर्काओँ संसारक यी अन्‍तिम समय हो। “ख्रीष्‍ट विरोधी” अइटीबा कैक टुह्र सुनरख्‍लो ओ धेर “ख्रीष्‍ट विरोधीहुँक्र” पैल्‍हहेँ आरल। उहओर्से यी अन्‍तिम समय हो कैक हम्र जन्‍ठी
हुँक्र हमार मण्‍डलीमसे निकर्क गैल वास्‍तवम हुँक्र हमार बगालिक नैरलह। यदि रट कलसे हुँक्र मण्‍डलीमसे निकर्क जैनेनिरलह। हुँक्र गैल त जाट्‌टीसे हमार बगालिक नैरलह कना बात प्रमाणित हुइल्
तर ख्रीष्‍ट त टुँहन पवित्र आत्‍मा देरख्‍ल ओ टुह्र सबजन सत्‍य बात जन्‍ठो
टुह्र सत्‍य बात नैजन्‍टो कैक नाहीँ तर टुह्र सत्‍य ओ झूट अल्‍गाइ सेक्‍ना हुइलकओर्से लिखटुँ
येशू जो ख्रीष्‍ट हुइट कैक इन्‍कार करुइया झूट हो। परमेश्‍वर बाबह ओ उहाँक छावह इन्‍कार करुइया “ख्रीष्‍ट विरोधी” उह हो
छावह इन्‍कार करुइयकम बाबा नैरट। छावह स्‍वीकार करुइयकम बाबा फे रठ
सुरुसे टुँहन सिखागैल् बात आपन मनम ढर्लरहो। ढर्लरलो कलसे टुह्र छावकम ओ बाबकम रठो
ओ उहाँक प्रतिज्ञा करल बात यिह हो अनन्‍त जीवन
मै यी सब बात टुँहन छल करुइयन्‍हक बारेम टुँहन चेताउनी देहक लाग लिखटुँ
तर टुह्र त पवित्र आत्‍मा पारख्‍लो ओ उहाँ टुन्‍हकम पलरठ। उहओर्से कुई फे टुँहन सत्‍य बात सिखाइपर्ना जरुरी नैहो। काकरकि टुह्र जानपर्ना सब बात उहाँ टुँहन सिखैठ ओ उहाँक सिखाइल बात झूट नैरहट्‍। उहाँक सिखाइल अनुसार ख्रीष्‍टम पलरहो
हेरो लर्काओँ ख्रीष्‍ट फेदोस्र अइहीँ त हम्र निडर हुइबी ओ हमन लजाइ नैपरी कैक ख्रीष्‍टम पलरहो
ख्रीष्‍ट धर्मी बाट कैक टुह्र जन्‍ठो। उहओर्से ठीक काम करुइयन परमेश्‍वरक सन्‍तान हुइट कना बात फे टुह्र जानपर्ठा
हेरो परमेश्‍वर बाबा हमन कत्रा धेर प्रेम कैरख्‍ल यहाँसम कि उहाँ हमन आपन सन्‍तान कठ ओ हम्र जाट्‌टीसे उहाँक सन्‍तान हुइटी। संसारक मनै परमेश्‍वरह नैचिन्‍ह्‍लकओर्से हमन फे नैचिन्‍ट। यूह 
प्रियहुँक्र आब हम्र परमेश्‍वरक सन्‍तान जो हुइटी। पाछ हम्र कसिन हुइबी कना बात आम्‍हीसम प्रकट कैगिल् नैहो। तर उहाँ अइहीँ त हम्र उहाँकअस हुइबी कना बातभर हमन थाहाँ बा काकरकि उहाँ जसिन बाट हम्र उहाँह ओस्‍तहँ देख्‍बी
उहाँकम यी आशा करुइयन सबजन अपन्‍हेह उहाँकअस पवित्र बनैठ
पाप करुइया हरेक व्‍यक्ति परमेश्‍वरक नीतिनियम उल्‍लङ्‍घन कर्ठा। वास्‍तवम सारा पाप परमेश्‍वरक नीतिनियम उल्‍लङ्‍घन कर्ना हो
हमार सारा पाप हटाइक लाग ख्रीष्‍ट अइलह ओ उहाँकम पाप नैहुइटन कना बात टुँहन थाहाँ बा। यूह 
उहाँकम रहुइया कुई फे पाप कर्टी नैरहट्‍। पाप कर्टी रहुइया ना त उहाँह देख्‍लहो ना त चिह्‍न्‍लहो
हेरो लर्काओँ यी बातम कुई टुँहन जिन भर्माए। ठीक काम कर्ना मनैया ख्रीष्‍टकअस धर्मी हो
पाप कर्टिरना मनैया शैतानक सन्‍तान हो। काकरकि शैतान त सुरुसे पाप कर्टी आइल बा। शैतानक काम नाश करक लाग जो परमेश्‍वरक छावा यी संसारम अइलह
परमेश्‍वरक सन्‍तान हुइल् मनै पाप कर्टी नैरट काकरकि हुँकन्‍हकम परमेश्‍वरक स्‍वभाव रठन। हुँक्र परमेश्‍वरक सन्‍तान हुइलकओर्से पाप कर नैसेक्‍ट
असिक परमेश्‍वरक सन्‍तान के हो ओ शैतानक सन्‍तान के हो कना बात स्‍पष्‍ट रूपले चिन्‍ह सेक्‍जैठा। ठीक काम नैकर्ना ओ आपन दादुभैयन प्रेम नैकर्ना मनैया परमेश्‍वरक सन्‍तान नैहो
टुह्र सुरुम येशू ख्रीष्‍टम विश्‍वास करल समयसे सुन्‍टीआइल सन्‍देश यिह हो “हम्र एकऔरजहन प्रेम करपर्ठा।” यूह 
कयिनअस जिन होओ। ऊ त शैतानक मनैया रह उहओर्से आपन भैयक हत्‍या करल। ऊ आपन भैयक हत्‍या काजे करल काकरकि वाकर काम खराब रलहस ओ वाकर भैयक काम असल रलहस। उत 
हेरो भैयौ यदि संसारक मनै टुँहन हेल्‍हा करहीँ कलसे अचम्‍म जिन मानो
एकऔरजहन कर्लक प्रेमले हम्र मृत्‍युमसे जीवनम सररली कना बात देखैठा। तर प्रेम नैकर्ना मनै आम्‍हीसम मृत्‍युक अधीनम पलबाट। यूह 
औरजहन हेल्‍हा करुइया त हत्‍यारऽ हो ओ कौनो हत्‍यारकसँग अनन्‍त जीवन नैरहट्‍ कना बात टुह्र जन्‍ल जो बाटो
प्रेम का हो कना बात हम्र असिक बुझरख्‍ली येशू ख्रीष्‍ट हमार लाग आपन प्राण देल। उहओर्से हम्र फे औरजन्‍हक लाग आपन प्राण देहपर्ठा
यदि केक्रोठे संसारम जियक लाग प्रशस्‍त धनसम्‍पत्ति बा ओ ऊ और मनैयक खाँचो देखराखल तर फे ऊ वाकरपर आपन मन कठोर पर्ठा कलसे परमेश्‍वरह प्रेम कर्ठुं कैक कसिक कहसेकी
हेरो लर्काओँ हम्र बातले या मुहले केल प्रेम नैकरी तर हमार प्रेम सत्‍य हुइपर्ठा। असिन प्रेम व्‍यवहारद्वारा देखपर्ठा
यी हिसाबले प्रेम कर्ली कलसे हम्र सत्‍य अनुसार चलटी कना बातम निश्‍चित हुइसेक्‍ठी ओ परमेश्‍वरक आघ निर्धक्‍कसे ठह्र्‍याइसेक्‍ठी
हम्र दोषी रलक महसुस कर्लसे फे परमेश्‍वर हमार करल महसुससे धेर महान बाट ओ उहाँ सब बात जन्‍ठ
प्रियहुँक्र यदि हम्र दोषी रलक महसुस नैकर्ली कलसे हम्र परमेश्‍वरक आघ निर्धक्‍कसे आइसेक्‍ठी
हम्र आपन माङ्‌गल चिज उहाँसे पैठी काकरकि हम्र उहाँक आज्ञापालन कर्ठी ओ उहाँह खुशी लग्‍ना जीवन जिठी
उहाँक आज्ञा यिह हो हम्र उहाँक छावा येशू ख्रीष्‍टम विश्‍वास करपर्ठा ओ उहाँ हमन देहल आज्ञा अनुसार एकऔरजहन प्रेम करपर्ठा। यूह  
उहाँक आज्ञापालन करुइयन उहाँकम रठ ओ उहाँ हुँकन्‍हकम रठ। उहाँ हमारम जिठ कैक हम्र जन्‍ठी काकरकि उहाँक देहल पवित्र आत्‍मा हमार जीवनम बाट
प्रियहुँक्र पवित्र आत्‍मसे पाइल बात कैक दाबी कर्ना ज्‍याकरत्‍याकर बातम विश्‍वास जिन करो बेनसे उ बात परमेश्‍वरसे आइल हो कि नाही कैक जाँच करो। काकरकि धेर झूटा अगमवक्ताहुँक्र यी संसारम आरल
परमेश्‍वरक आत्‍मा रहल मनैयह टुह्र असिक चिन्‍हसेक्‍ठो यदि अपन्‍हेह अगमवक्ता दाबी करुइया व्‍यक्ति येशू ख्रीष्‍ट शरीरम यी संसारम अइल कैक स्‍वीकार कर्ठा कलसे वाकरम परमेश्‍वरक आत्‍मा बाटस
यदि कुई अपन्‍हेह “मै अगमवक्ता हुइटुँ” कैक दाबी कर्ठा तर येशूह स्‍वीकार नैकरट्‍ कलसे ऊ परमेश्‍वरक आत्‍मा पाइल मनैया नैहो। वाकरम ख्रीष्‍ट विरोधीक आत्‍मा बाटस। उ आत्‍मा अउइया बा कैक टुह्र सुनरख्‍लो ऊ त यी संसारम आस्‍याकल
हेरो लर्काओँ टुह्र परमेश्‍वरक हुइटो ओ झूटा अगमवक्तन जितरख्‍लो काकरकि टुन्‍हकम रना पवित्र आत्‍मा संसारम रना आत्‍मसे महान बाट
हुँक्र संसारक मनै हुइलकओर्से संसारक हिसाबले बात बटोइठ ओ संसारक मनै हुँकन्‍हक बात सुन्‍ठन
तर हम्र त परमेश्‍वरक मनै हुइटी ओ परमेश्‍वरह चिन्‍हल मनै हमार बात सुन्‍ठ। जे परमेश्‍वरक मनैया नैहो ऊ हमार बात नैसुनट्‍। असिक हम्र क्‍याकरम सत्‍य आत्‍मा बाट ओ क्‍याकरम झूट आत्‍मा बा कैक अल्‍गाइसेक्‍ठी
प्रियहुँक्र हम्र एकऔरजहन प्रेम करी काकरकि प्रेमक स्रोत परमेश्‍वर हुइट। प्रेम करुइया व्‍यक्ति परमेश्‍वरक सन्‍तान हो ओ ऊ परमेश्‍वरह चिह्‍न्‍ठा
प्रेम नैकरुइया व्‍यक्ति परमेश्‍वरह नैचिह्‍नट्‍ काकरकि परमेश्‍वर प्रेम हुइट
परमेश्‍वर हमन असिक प्रेम देखैल कि हम्र उहाँक छावाद्वारा जीवन पाइसेकी कैक उहाँ आपन एक्‍कठो छावह यी संसारम पठैल
प्रेम कलक यिह हो कि हम्र परमेश्‍वरह प्रेम कर्लक नैहो तर उहाँ हमन प्रेम कर्ल ओ बलिदान हुइक लाग आपन छावह पठैल जौन बलिदानद्वारा हमार पाप क्षमा हुइठा
प्रियहुँक्र परमेश्‍वर हमन असिन प्रेम कर्ल कलसे हम्र फे एकऔरजहन प्रेम करपर्ठा
परमेश्‍वरह कुई फे कबु नैदेख्‍लहो। तर यदि हम्र एकऔरजहन प्रेम कर्ली कलसे परमेश्‍वर हमारम रठ ओ उहाँक प्रेम हमारम पूरा होरहल। यूह 
हम्र परमेश्‍वरम रठी ओ उहाँ हमारम रठ कना प्रमाणक रूपम उहाँ हमन आपन पवित्र आत्‍मा देरख्‍ल
परमेश्‍वर बाबा आपन छावह मनैन मुक्ति देहक लाग यी संसारम पठैल। हम्र उहाँक छावह देख्‍ली ओ आब उहाँक बारेम साक्षी देटीबाटी
येशू परमेश्‍वरक छावा हुइट कैक स्‍वीकार करुइयकम परमेश्‍वर रठ ओ ऊ परमेश्‍वरम रठा
परमेश्‍वर हमन प्रेम कर्ठ कना बात हम्र महसुस कैरख्‍ली ओ उहाँक प्रेमम भर परलबाटी। परमेश्‍वर प्रेम हुइट उहओर्से प्रेम करुइया परमेश्‍वरम रठा ओ परमेश्‍वर वाकरम रठ
हम्र परमेश्‍वरम पलरली कलसे हमार प्रेम पूरा होरहल। उहओर्से न्यायक दिनम  परमेश्‍वर सारा जगतक अन्‍तिम न्याय कर्ना दिन हो। हमन डराइ नैपरी। काकरकि हम्र यी संसारम येशूकअस जीवन जिठी
प्रेमम डर नैरहट्‍ काकरकि पूरा प्रेम डरह हटादेठा। यदि हम्र डरैठी कलसे दण्‍डक डर डरैठी। यिहिँले हमार प्रेम पूरा नैहुइलहो कना बात देखपर्ठा
हम्र प्रेम कर्ठी काकरकि पैल्‍ह उहाँ हमन प्रेम कर्ल
यदि कुई “मै परमेश्‍वरह प्रेम कर्ठुं” कठा तर औरजहन हेल्‍हा कर्ठा कलसे ऊ झूट हो। काकरकि आपन द्‍याखल मनैयह प्रेम कर नैसेकुइया व्‍यक्ति नैद्‍याखल परमेश्‍वरह कसिक प्रेम कर सेकी
ओ उहाँ हमन यी आज्ञा देरख्‍ल परमेश्‍वरह प्रेम करुइया व्‍यक्ति औरजहन फे प्रेम करपर्ठा
येशू जो ख्रीष्‍ट हुइट कैक विश्‍वास करुइया हरेक मनैया परमेश्‍वरक सन्‍तान हो ओ बाबह प्रेम करुइया मनैया उहाँक सन्‍तानन फे प्रेम कर्ठा
यदि हम्र परमेश्‍वरह प्रेम कर्ठी ओ उहाँक आज्ञापालन कर्ठी कलसे हम्र परमेश्‍वरक सन्‍तानन प्रेम कर्ठी कना बात हम्र जन्‍ठी
परमेश्‍वरह प्रेम कर्ना कलक उहाँक आज्ञापालन कर्ना हो ओ उहाँक आज्ञा झन्‍झट लगैना हिसाबक नैहुइटन। यूह 
काकरकि जे परमेश्‍वरक सन्‍तान हो ऊ यी दुष्‍ट संसारह जितदेठ ओ यी जित हमार विश्‍वासद्वारा हुइठा
संसारह के जितसेक्‍ठा येशू त परमेश्‍वरक छावा हुइट कैक विश्‍वास करुइया केल जितसेक्‍ठा
एक जन यी पृथ्‍वीम आक पानीम बप्‍तिस्‍मा लेल ओ उहाँक मृत्‍युम रगत बहलन। उहाँ त येशू ख्रीष्‍ट हुइट जे पानीद्वारा केल नाहीँ तर पानी ओ रगतद्वारा प्रकट हुइल। ओ यी बातक साक्षी पवित्र आत्‍मा बाट काकरकि पवित्र आत्‍मा त सत्‍य हुइट।  यी पदक शाब्‍दिक अनुवाद उहाँ उह जो हुइट जे पानी ओ रगतद्वारा अइल। अर्थात् येशू ख्रीष्‍ट जे पानीद्वारा केल नाहीँ तर पानी ओ रगतद्वारा अइल। ओ यी बातक साक्षी पवित्र आत्‍मा बाट काकरकि पवित्र आत्‍मा त सत्‍य हुइट
तीन तरिकाले उहाँक बारेम साक्षी देगैल् बा
पवित्र आत्‍मा पानी ओ रगत। यी तीन्यौ तरिकाले एक्‍क बातक साक्षी देगैल् बा
मनैन्‍हक देहल साक्षी त हम्र विश्‍वास कर्ठी कलसे परमेश्‍वरक देहल साक्षी त झन् विश्‍वासयोग्य बा। परमेश्‍वर आपन छावक बारेम साक्षी देरख्‍ल
परमेश्‍वरक छावकम विश्‍वास करुइयन सबजन आपन मनम उहाँक देहल साक्षी सत्‍य हो कैक जन्‍ठ। तर परमेश्‍वरम विश्‍वास नैकरुइयन उहाँह झूट मन्‍ठ काकरकि आपन छावक बारेम परमेश्‍वरक देहल साक्षीम हुँक्र विश्‍वास नैकर्ट
हमन देगैल् साक्षी यिह हो परमेश्‍वर हमन अनन्‍त जीवन देरख्‍ल ओ यी जीवनक स्रोत उहाँक छावा हुइट। यूह 
परमेश्‍वरक छावा रहुइयकम जीवन बा परमेश्‍वरक छावा नैरहुइयकम जीवन नैहो
टुह्र अनन्‍त जीवन पारख्‍लो कना बात जान सेको कैक टुह्र परमेश्‍वरक छावकम विश्‍वास करुइयन मै यी चिठी लिखटुँ
परमेश्‍वरक इच्‍छा अनुसार ज्‍या मङ्‌ग्‍लसे फे उहाँ हमार प्रार्थना सुन्‍ठ कैक हमन पूरा विश्‍वास बा
यदि हम्र प्रार्थनम ज्‍या मङ्‌ग्‍लसे फे परमेश्‍वर सुन्‍ठ कना बात जन्‍ठी कलसे हमार माङ्‌गल सब चिज उहाँ देठ कैक फे जन्‍ठी
यदि कुई आपन भैयह पाप करट्‍ देख्‍ठा ओ उ पापक नतिजा मृत्‍यु  यिहाँ उल्‍लेख हुइल् “मृत्‍यु” शब्‍दले सम्‍भवत शारीरिक मृत्‍यु नैजनाइट्‍ तर अनन्‍तसम परमेश्‍वरसे अलग हुइना बात जनैठा। मृत्‍यु नतिजा अन्‍ना पाप कलक क्षमा नैहुइना पाप हो जसिन कि येशू ख्रीष्‍टम विश्‍वास नैकर्ना  यूहन्‍ना  या सम्‍भवत औरजहन प्रेम नैकैक जीवन जिना  यूहन्‍ना । यिहिँले ऊ मनैया परमेश्‍वरह प्रेम नैकरट्‍ कना बात जनैठा। नैहो कलसे ऊ वाकर लाग प्रार्थना कैदेहपर्ठा ओ परमेश्‍वर ओहीह जीवन देहुइयाबाट। तर मृत्‍यु नतिजा अन्‍ना पाप फे बा ओसिन पाप करुइयक लाग प्रार्थना कैदेहपर्ठा कैक मै नैकहठुइटुँ
सब खराब काम पाप हो तर हरेक पाप मृत्‍यु नतिजा नैआनट्‍
परमेश्‍वरक सन्‍तान हुइल् मनैया पाप कर्टीनैरहट् कना बात हमन थाहाँ बा। काकरकि परमेश्‍वरक छावा वाकर सुरक्षा कर्ठ ओ शैतान ओहीह छुव नैस्‍याकट्‍
हम्र परमेश्‍वरक सन्‍तान हुइटी ओ सारा संसार शैतानक अधीनम बा कैक हमन थाहाँ बा
परमेश्‍वरक छावा आरल ओ हमन सत्‍य परमेश्‍वरह चिन्‍ह्‍ना समझशक्ति देरख्‍ल कना बात फे हमन थाहाँ बा। हम्र सत्‍य परमेश्‍वरम बाटी काकरकि हम्र उहाँक छावा येशू ख्रीष्‍टम बाटी। मनैन अनन्‍त जीवन देहुइया सत्‍य परमेश्‍वर उहाँ जो हुइट
हेरो लर्काओँ देवीदिउँतनसे  यूहन्‍ना “पाप” जनाइक लाग यिहाँ आलङ्‍कारिक हिसाबले “देवीदिउँता” शब्‍द प्रयोग कैरख्‍ल। असिन आलङ्‍कारिक प्रयोग पुरान नियमम फे बा। सत्‍य परमेश्‍वरसे दूर लैजैना ज्‍या चिज फे देवीदिउँताअस हो। अलग रहो
मै एल्‍डर परमेश्‍वरक र्‍वाजल महिलह ओ हुँकहार छाईछावन यी चिठी लिखटुँ जेहीह मै जाट्‌टीसे प्रेम कर्ठुं। मै केल नाहीँ तर सत्‍यह चिन्‍ह्‍ना सबजन टुँहन प्रेम कर्ठ
काकरकि सत्‍य हमारम बा ओ सड्‌डभर पलरनेबा
परमेश्‍वर बाबा ओ बाबक छावा येशू ख्रीष्‍टसे अइना अनुग्रह दया ओ शान्‍ति हम्र सत्‍य अनुसार प्रेमम चलुइयनसे पलरहुइयाबा
टुँहार छाईछावनमध्‍ये कत्राजहन परमेश्‍वर बाबक देहल आज्ञा अनुसार सत्‍यम चलट्‍ देख्‍क मै धेर आनन्‍दित बाटुँ
हेरो बाबु मै कौनो लौव आज्ञा नैलिखठुइटुँ तर हम्र सबजन एकऔरजहन प्रेम करपर्ठा कैक सुरुम हमन सिखागैल् आज्ञा लिखटुँ। यूह  
प्रेम कर्ना जो उहाँक आज्ञा अनुसार नेङ्‌ग्‍ना हो। टुह्र सुरुसे सुनल् आज्ञा यिह हो कि टुह्र सबजन प्रेम अनुसार चलपर्ठा
काकरकि औरजहन भ्रमम पर्ना धेर जन यी संसारम आरल जे येशू ख्रीष्‍ट शरीरम अइल कैक स्‍वीकार नैकर्ट। असिन मनै जो झूट ओ ख्रीष्‍ट विरोधी हुइट
उहओर्से होसियार रहो जौन चिजिक लाग काम कैरख्‍लो  ग्रीक भाषक कौनोकौनो स्रोतम “काम कैरख्‍लो” रहल ठाउँम “काम कैरख्‍ली” कैक उल्‍लेख हुइल् बा। उ हेरैना नाहीँ तर पूरा इनाम पैना होओ
ख्रीष्‍टक शिक्षासे सीमा नाहाङ्‍क बाहर जैना मनैयकसँग परमेश्‍वर नैरट तर उहाँक शिक्षम लग्‍लरना मनैयकसँग परमेश्‍वर बाबा ओ छावा दुनु जन रठ
यदि कुई ख्रीष्‍टक असिन शिक्षा नैदेहुइया टुन्‍हकठे आई कलसे ओसिन मनैयह आपन घरम जिन बलैहो ओ अभिवादन फे जिन करहो
काकरकि ओहीह अभिवादन कर्ना त वाकर खराब कामम सहभागी हुइना हो
मै टुँहन लिखपर्ना बात त धेर बा तर मै चिठीम लिख नैचाहठुँ। बेनसे टुन्‍हकठे जाक आमनेसामने बात बट्‌वैना आशा करटुँ ताकि हमार आनन्‍द पूरा हुइस्‍याक
परमेश्‍वरसे रोजगैल् टुँहार बहिनेक छाईछावन फे टुँहिन अभिवादन कैरख्‍ल।  यी  पदअसक बा यिहाँ परमेश्‍वरसे रोजगैल् टुँहार बहिन्या कलक एकठो मण्‍डली हो ओ हुँकहार छाईछावन कलक उ मण्‍डलीक सदस्‍यहुँक्र हुइट
मै एल्‍डर प्रिय सङ्‌घारी गायसह यी चिठी लिखटुँ जेहीह मै सत्‍य प्रेम कर्ठुं। प्रे  रोम   कोर 
प्रिय सङ्‌घारी सब बातम टुँहार भलो ह्‍वाए ओ आत्‍मिक जीवन स्‍वस्‍थ रहलअस शारीरिक जीवन फे स्‍वस्‍थ ह्‍वाए कैक मै प्रार्थना कर्ठुं
कत्रा भैयहुँक्र आक टुँ सत्‍य हिसाबले चलल् बात बट्‌वैल त मै एकदम आनन्‍दित हुइनु। टुँ जाट्‌टीसे सत्‍य अनुसार चल्‍ठो
म्‍वार छाईछावन सत्‍य अनुसार चल्‍ठ कना बात सुन पैनासे धेर आनन्‍दक बात म्‍वार लाग और कौन हुइसेकी जे
प्रिय सङ्‌घारी टुँ नैचिन्‍हल विश्‍वासी दादुभैयन्‍हक सेवासत्‍कार कर्ना कामम समेत विश्‍वासयोग्य बाटो
हुँक्र मण्‍डलीक मनैन्‍हकठे टुँहार देखाइल प्रेमक बारेम बट्‌वारख्‍ल। टुँ परमेश्‍वरह मनपर्ना तरिकाले ओसिन मनैन सहायता देना काम कर्टीरहहो
काकरकि ख्रीष्‍टम विश्‍वास नैकरल मनैनसे कुछु फे नैलेक हुँक्र प्रभुक बारेम प्रचार करक लाग यात्रम निक्रल् हुइट
उहओर्से ओसिन मनैन्‍हक सेवासत्‍कार करपर्ठा। यदि कर्ली कलसे सत्‍य बात फैलैना कामम हम्र फे हुँकन्‍हक सँगसँग सहभागी हुइठी
मै मण्‍डलीह यी विषयम चिठी लिख्‍क पठैनहुँ तर टुन्‍हक बीचम बरा हुइखोजुइया डियोत्रिफस म्‍वार बात स्‍वीकार नैकरट्‍
मै उहाँ अइम त वाकर कर्टिरहल कामक ओ हमार विरोधम ऊ खराब बात बट्‌वैटी नेङ्‌ग्‍लक बात उठैम। ओत्रम सन्‍तुष्‍टी नैहोक ऊ नैचिन्‍हल विश्‍वासी दादुभैयन स्‍वागत नैकरट। ऊ हुँकन स्‍वागत कर चहना मनैन रोक्‍ना केल नैहोक ओसिन मनैन मण्‍डलीमसे फे निक्रादेठा
प्रिय भैयौ खराब कामक देखासिकी जिन करो बेनसे असल कामक देखासिकी करो। जे असल काम कर्ठा ऊ परमेश्‍वरक सन्‍तान हो ओ जे खराब काम कर्ठा ऊ परमेश्‍वरह नैचिन्‍हट्‍
डेमेत्रियसक बारेम त सबजन मजा बात बट्‌वैठ ओ सत्‍यम चल्‍ठ कना बात हुँकहार जीवनद्वारा सत्‍य फे अपन्‍हे साक्षी देठा। हम्र फे यी बातक साक्षी देठी ओ हमार साक्षी सत्‍य बा कना बात टुह्र फे जन्‍ठो
मै टुँहन लिखपर्ना बात त धेर बा तर मै चिठीम लिख नैचाहठुँ
बेनसे मै टुँहन झट्‌ट भेँट्‍ना ओ आमनेसामने बात बट्‌वैना आशा करटुँ
टुँहीन शान्‍ति मिल। यिहाँक सक्‍कुजन टुँहीन अभिवादन कैरख्‍ल उहाँ रहल सक्‍कु सङ्‌घरेन म्‍वार अभिवादन सुनादेहो
मै यहूदा येशू ख्रीष्‍टक कमारा ओ याकूबक भैया परमेश्‍वर बाबाद्वारा बलागैल् प्रियहुँकन यी चिठी लिखटुँ। उहाँ टुँहन प्रेम कर्ठ ओ येशू ख्रीष्‍टम रक्षा कर्ठ। मत्ती  मर्क 
परमेश्‍वर टुँहन दया शान्‍ति ओ प्रेम प्रशस्‍त मात्रम देहीँ
प्रियहुँक्र हुइना त हम्र सबजन पाइल मुक्तिक बारेम लिख्‍ना मै विचार करटनहुँ तर हम्र विश्‍वास करल सत्‍य बातक रक्षा कर्ना बारेम लिखपर्ना बात जरुरी हुइलक मै महसुस कर्नु जौन सत्‍य बात एक फ्‍यारा सड्‌डभरिक लाग परमेश्‍वर आपन पवित्र मनैन सुम्‍परख्‍ल
काकरकि परमेश्‍वरह आदर नैकर्ना कुईकुई मनै टुन्‍हक बीचम सुटुक्‍क घुसरल। हुँकन्‍हक दण्‍डक बारेम अघट्‌टे लिख्‍गैल् रलहन। हुँक्र परमेश्‍वरक देहल अनुग्रहह अनैतिक काम कर्ना अवसर बनारख्‍ल। हुँक्र हमार एक्‍कठो प्रभु ओ मालिक येशू ख्रीष्‍टह इन्‍कार कर्ठ
हुइना त टुह्र यी सब बात पैल्‍हहेँ जानरख्‍लो तर फे मै टुँहन सम्‍झना कराइ ख्‍वाजल बात का हो कलसे परमप्रभु आपन मनैन मिश्रदेशमसे बचाक अन्‍ल तर विश्‍वास नैकरुइयन पाछ नाश कैदेल। प्रस  गन्‍ती 
टुह्र सम्‍झल रहपर्ना और बात का हो कलसे आपन पाइल अधिकारक सीमा नाहाङ्‍क आपन ठाउँ छोड्‍देना स्‍वर्गदूतन परमेश्‍वर सड्‌डभरिक लाग बाहानरख्‍ल। उहाँ न्यायक दिनम सजाय देहक लाग हुँकन पातालक अन्‍धकारम थुनदेरख्‍ल
सदोम गमोरा ओ वाकर आसपासम रहल सहरम हुइल् घट्‍ना फे जिन बिस्रैहो। हुँक्र अनैतिक होक अस्‍वाभाविक खालक घिनलग्‍टिक व्‍यभिचार कर्ल। स्‍वर्गसे वर्षल आगीले हुँक्र सारा सहरसहित भस्‍म हुइल ओ कबु नैबुट्‍ना आगीम दण्‍ड पउइयन्‍हक एकठो उदाहरण बनरल। उत 
टुन्‍हक बीचम सुटुक्‍क घुसल यी मनै ओस्‍तहेँ बाट। हुँक्र आपन सपनक पाछ लाग्‍क आपन शरीरह फुहर बनैठ परमेश्‍वरक अधिकार इन्‍कार कर्ठ स्‍वर्गीय प्राणीन्‍हक अपमान कर्ठ
तर मुख्‍य स्‍वर्गदूत मिखाएल फे मोशक लाशक बारेम शैतानसे कहिककहा हुइलन त ओहीह अपमान कैक दोष नैलगैल। खाली “प्रभु टोहीह हप्‍कैहीँ” कल। दान   प्रका  व्‍य  जक 
तर यी मनै आपन नैबुझल बातक निन्‍दा कर्ठ। बिना बुद्धिक जनावरअस हुँक्र ज्‍या मन लग्‍ठन उह कर्ठ। असिक हुँक्र आपन खुशी कर्लक कारणले नाश हुउइया बाट
हुँकन धिक्‍कार बा काकरकि हुँक्र हत्‍यारा कयिनक देखासिकी कर्ठ पैँसा कमाइक लाग बालामकअस खराब उपाय लगैठ ओ कोरह करलअस परमेश्‍वरक विरोध कर्लक कारणले हुँक्र नाश हुउइया बाट। उत  गन्‍ती  
आपसी प्रेम देखैना खानपिनम टुन्‍हक सँगसँग खाइबेर हुँक्र कलङ्क हुइट। हुँक्र केक्रो मतलब नैकैक आपन केल प्‍याट भर्ना गोठाला हुइट बयालले उराजैना पानी नैरहल बद्री हुइट आपन मौसमम फे फारा नैफरैना जरब्‍वाँटीसे उँखारगैल् मुवल रूख्‍वा हुइट
हुँक्र समुद्रक डरलग्‍टिक छालअस हुइट ओ आपन लाजलग्‍टिक काम समुद्रक फेफ्‍नाअस देखैठ। हुँक्र ठरनाठेगानक तरैँयाअस बाट। हुँकन्‍हक लाग पातालक अन्‍धकार सड्‌डभरिक लाग साँचल बाटन
आदमसे पाछ सातौँ पुस्‍तम जियल हनोक यी मनैन्‍हक बारेम अगमवाणी बोल्‍लह। ऊ कल “हेरो परमप्रभु आपन हजारौँ पवित्र दूतन्‍हकसँग अइटीबाट। उत 
उहाँ सबजन्‍हक न्याय करुइयाबाट ओ घिनलग्‍टिक काम करल सबजहन दोषी ठह्रुइयाबाट। उहाँक विरोधम हरेक घिनलग्‍टिक बात बट्‌वाइल दुष्‍ट मनैन उहाँ पक्‍क फे दण्‍ड देहुइयाबाट।”
हिँक्र गनगन कर्ठ आनक दोष खोज्‍ठ ओ आपन खराब चाहना पूरा करक लाग केल जिठ। हिँक्र घमण्‍डी बात बटोइठ ओ नाजायज फाइदा उठाइक लाग औरजहन फूर्र पर्ठ
तर टुह्र प्रिय भैयौ हमार प्रभु येशू ख्रीष्‍टक प्रेरितहुँक्र आघहेँ कहल बात जिन बिस्रैहो
हुँक्र टुँहन कलह “आखिरी समयम गिल्‍ला करुइयन आपन खराब चाहना पूरा करक लाग केल जिउइयाबाट।”  पत्र 
टुन्‍हक बीचम फूट करुइयन हिँक्रहे हुइट। हिँक्र संसारिक हिसाबले चल्‍ठ काकरकि हिँकन्‍हकम पवित्र आत्‍मा नैहुइटन
तर टुह्र प्रिय भैयौ आपन पवित्र विश्‍वासम बलगर हुइटीजाओ ओ पवित्र आत्‍मक शक्तिम प्रार्थना कर्टिरहो
अनन्‍त जीवन देना हमार प्रभु येशू ख्रीष्‍टक दयक बट्‌या हेरो ओ परमेश्‍वरक प्रेमम पलरहो
दोधारम परल मनैन दया करो
औरजहन न्यायक आगीमसे झपोस्‍क बचाओ। और कत्राजहन दया करो तर होसियार फे होओ ओ पापक फुहर लागल लुगह समेत हेल्‍हा करो
परमेश्‍वरक प्रशंसा ह्‍वाए जे टुँहन पापम फँस्‍नासे बचाइसेक्‍ठ ओ आपन महिमित उपस्‍थितिम टुँहन निष्‍कलङ्‍क पुगाइसेक्‍ठ। ओ टुह्र एकदम धेर आनन्‍दित हुइबो
हमार प्रभु येशू ख्रीष्‍टद्वारा हमन मुक्ति देना हमार एक्‍कठो परमेश्‍वरक जयजयकार ह्‍वाए। उहाँ सुरुसे आब ओ पाछ फे सड्‌डभर महिमा आदर शक्ति ओ अधिकारक योग्य बाट। आमेन
यी किताबम रहल बात येशू ख्रीष्‍ट प्रकट कर्लह। परमेश्‍वर झट्‌टहेँ हुइना धेर घटनक बारेम आपन सेवकहुँक्र बुझ सेकहीँ कैक येशूह यी दर्शन देलह। येशू यी बात बट्‌वाइक लाग एकठो दूतह आपन सेवक यूहन्‍नकठे पठैल
आपन द्‍याखल सब बात यूहन्‍ना बट्‌वारख्‍ल। हुँकहार बट्‌वाइल परमेश्‍वरक सन्‍देश ओ येशू ख्रीष्‍टक देखाइल सत्‍य बात यिह हो
यी किताब पहर्ना ओ यिहिँम रहल अगमवाणीक वचन सुन्‍ना ओ मन्‍ना सबजन धन्‍यक हुइट काकरकि यी बात झट्‌टहेँ पूरा हुइनेबा
प्रस  प्रका  एशियम रहल सातठो मण्डललीह यूहन्‍नक अभिवादन
परमेश्‍वर जे बाट रलह ओ अउइयाबाट उहाँसे टुँहन अनुग्रह ओ शान्‍ति ह्‍वाए ओ उहाँक सिंहासनआघ रना सातठो आत्‍मसे टुँहन अनुग्रह ओ शान्‍ति ह्‍वाए
विश्‍वासयोग्य साक्षी ओ मृत्‍युमसे फेदोस्र जिएलमध्‍येम पैल्‍ह व्‍यक्ति संसारक राजाहुँकन्‍हक राजा येशू ख्रीष्‍टसे फे टुँहन अनुग्रह ओ शान्‍ति ह्‍वाए
उहाँ हमन प्रेम कर्ठ ओ आपन बलिदानक रगतले हमन पापमसे छुट्‌कारा देरख्ल। यशै  भज 
उहाँ आपन बाबा परमेश्‍वरक सेवा करक लाग हमन राजाअस शासन कर ओ पूजारीअस सेवा कर देठ। येशू ख्रीष्‍टक महिमा ओ अधिकार सड्‌डभर कायम पलरह। प्रस  प्रस  प्रका  आमेन
हेरो उहाँ बद्रीम अइटीबाट ओ उहाँह गोभुइया मनै समेत सबजन उहाँह देख्‍नेबाट। संसारक सब जाति उहाँक लाग शोक कर्नेबाट। दान  मत्ती  मर्क  लूक   थेस  जक  यूह  पक्‍का अस्‍तह हुउइया बा। आमेन
“शुरू ओ अन्‍तिम मैहे हुइटुँ” कैक सर्वशक्तिमान परमप्रभु परमेश्‍वर कठ “उहाँ बाट रलह ओ अउइयाबाट।” प्रका  प्रस 
मै टुन्‍हक दादु यूहन्‍ना हुइटुँ। येशूम विश्‍वास कर्लकओर्से टुन्‍हकसँग मै फे धीरजी होक दुःख सहरख्‍नु जौन दुःख उहाँक राज्‍यम रहुइयन्‍हकम परिअइठा। परमेश्‍वरक वचन ओ येशू ख्रीष्‍टक प्रकाश पारल सत्‍य बात प्रचार कर्लकओर्से मै कैदी होक पत्‍मोस टापुम रनहुँ
प्रभुक दिनम मै आत्‍मले भरिपूर्ण हुइनु ओ म्‍वार पाछओर एकठो तुरहीकअस बरा आवाजम ब्‍वालट मै सुन्‍नु
उ आवाज असिक कहल “टुँ आपन द्‍याखल बात एकठो किताबम लिख्‍क सातठो मण्‍डलीह पठादेओ अर्थात् एफिसस स्‍मुर्ना पर्गामम थिआटीरा सार्डिस फिलाडेल्‍फिया ओ लाउडिकियम।”
महीसे बोलुइया के हो कैक मै घुम्‍क हेर्नु। मै दिया ढर्ना स्‍वानक सातठो सामदान देख्‍नु
मै सामदानक बीचम पौलीसम झुहार लुगा लगाइल ओ छातीम स्‍वानक पेटी बान्‍धल एकजहन देख्‍नु। उहाँ मनैयक छावाअस रलह। दान  
उहाँक भुत्‍ला ऊन वा हिँऊअस उज्‍जर रलहन ओ उहाँक आँख आगीक लहरअस बरल रलहन। दान  
उहाँक पाउ आगीक भट्‌टीम खार्क टल्‍काइल काँसाअस चम्‍कल रलहन ओ उहाँक आवाजजुन छाँगमसे गिर्ना पानीक गर्जनअस रलहन। इज  
दाहिन हाँठम उहाँ सातठो तोरैँया पकर्लरलह ओ उहाँक मुहमसे धर्‍यार दुइधार्‍या तरवाल निक्रल रलहन। उहाँक अनुहार दुपहरिक घामअस चम्‍कल रलहन
उहाँह देख्‍क मै मुवलअस हुइनु ओ उहाँक पाउम गिर्नु। म्‍वार कपारिम आपन दाहिन हाँठ ढर्टी उहाँ कल “जिन डराओ शुरू ओ अन्‍तिम मैहे हुइटुँ। यशै   प्रका  
जिटीह रहुइया मैहे हुइटुँ। मै मुवल रनहुँ तर आब सड्‌डभरिक लाग जीवित होरनु मृत्‍यु ओ पातालक साँचा म्‍वार हाँठम बा
उहओर्से टुँ आपन द्‍याखल बात लिखो। आब हुइटीरहल घटना ओ पाछ हुइना घटना सब लिखो
म्‍वार दाहिन हाँठम रहल टुँहार द्‍याखल सातठो तोरैँया ओ स्‍वानक सातठो सामदानक रहस्‍यजुन यी हो सातठो तोरैँया कलक सातठो मण्‍डलीह रेखदेख कर्ना दूत हुइट ओ स्‍वानक सातठो सामदान कलकजुन सातठो मण्‍डली हो।”
“एफिसस मण्‍डलीक हेरविचार कर्ना दूतह यी बात लिखो
सातठो तोरैँया आपन दाहिन हाँठम लेहुइया ओ सातठो स्‍वानक सामदानक बीचम नेङ्‌गुइया व्‍यक्तिक बात यिह हो
टुँ परिश्रमसे करल काम ओ टुँहार धीरज महीह थाहाँ बा। दुष्‍ट मनैन टुँ सह नैसेक्‍टो कैक फे महीह थाहाँ बा। प्रेरित नैरलसे फे प्रेरित हुइटी कहुइयन टुँ जाँच कैक हुँक्र झूटा रहल बात पत्ता लगारख्‍लो कैक फे महीह थाहाँ बा
टुह्र धीरजी बाटो ओ म्‍वार लाग टुह्र दुःख भोग्‍लो ओ महीह छोर्ल नैहुइटो
तर फे एकठो बातभर मै टुन्‍हक विरुद्धम कहपर्ठा। टुह्र महीह पैल्‍ह करलअस प्रेम आब कर छोररख्‍लो
टुँ कत्रा गिरल बाटो अपन्‍हे विचार करो। आपन पापी मन परिवर्तन करो ओ टुँ पैल्‍ह करलअस महीह प्रेम करो। नकि त मै टुन्‍हकठे अइम ओ टुँहार सामदान वाकर ठाउँमसे हटादेहम
तर टुँहारम एकठो असल गुण बा अर्थात् मै हेल्‍हा करल ऊ निकोलाइटस कैजउइयन्‍हक कामह टुह्र फे हेल्‍हा कर्ठो
ज्‍याकर कान बा पवित्र आत्‍मा मण्‍डलीहुँकन कहल बात सुन जे जिती ओहीह परमेश्‍वरक फुलर्‍यम रहल जीवनक रूक्‍खोक फारा मै खाइदेहम।” उत  प्रका  इज  
“स्‍मुर्ना मण्‍डलीह हेरविचार कर्ना दूतह यी बात लिखो
जे शुरू ओ अन्‍तिम हुइट ओ मुवलमसे फेदोस्र जीवित हुइल व्‍यक्ति असिक कठ यशै   प्रका  
टुँहार दुःखकष्‍ट महीह थाहाँ बा टुँ गरीब बाटो कैक फे मै जन्‍ठुँ तर वास्‍तवम टुँ धनी बाटो यहूदी हुइटी कैक बहाना करुइयन टुँहार विरुद्धम करल नैमजा बात महीह थाहाँ बा हुँक्र त शैतानक बगालिक हुइट
टुन्‍हकम परी अइना कौनो संकटसे जिन डराओ। टुह्रमध्‍ये कौनोकौनोजहन शैतान झ्‍यालखानम डारदेनेबा उ ठाउँम टुँहार विश्‍वासक जाँच हुइनेबा। तर टुँहार कष्‍ट दश दिनसम केल हुइनेबा। मुवपर्लसे फे म्‍वारम विश्‍वास कर जिन छोरो ओ मै टुँहन इनामक रूपम जीवनक मुकुट देहम
ज्‍याकर कान बा पवित्र आत्‍मा मण्‍डलीहुँकन कहल बात सुन जे जिती ओहीह द्वासर मृत्‍यु कुछु हानि कर्ने नैहो।” प्रका  
“पर्गामम मण्‍डलीक हेरविचार कर्ना दूतह यी बात लिखो
ज्‍याकरठे धर्‍यार दुइधार्‍या तरवाल बा उहाँ असिक कठ
टुह्र शैतानक सिंहासन रहल ठाउँम बास बैस्‍ठो कना बात महीह थाहाँ बा। तर टुह्र म्‍वार भक्त हुइटो ओ म्‍वारम विश्‍वास कर नैछोर्लहुइटो कना मै जन्‍ठुँ। म्‍वार विश्‍वासी साक्षी एन्‍टिपासह शैतानक बैस्‍ना ठाउँम मुवागैल् ब्‍यालम फे टुह्र विश्‍वास नैछोर्लो
तर फे एकठो बातभर मै टुन्‍हक विरुद्धम कहपर्ठा। टुन्‍हक बीचम कुईकुई बालामक शिक्षा मनुइयन बाट। बालाम त इस्राएलीहुँकन पापम फँसैना बात बालाक राजह कलहा। ऊ खासकैक इस्राएलीहुँकन मूर्तिह चह्राइल चिज खाए ओ व्‍यभिचार कर लगाक फँसैना बात सिखैलहा। गन्‍ती   व्‍य  गन्‍ती 
ओसहेँक निकोलाइटसक शिक्षा मनुइयन फे टुन्‍हक बीचम बाट
आपन पापी मन परिवर्तन कैक परमेश्‍वरकठे घुमो नकि त मै झट्‌टहेँ अइम ओ म्‍वार मुहमसे निक्रना तरवालले उ दुष्‍ट काम कर्ना मनैन्‍हक विरोधम लडाइँ करम
ज्‍याकर कान बा पवित्र आत्‍मा मण्‍डलीहुँकन कहल बात सुन जे जिती मै हुँकन गुप्‍तम रहल भोजन देहम। मै हुँकन एकठो उज्‍जर पत्‍थ्रा फे देहम उहिँम एकठो लौव नाउँ लिखल रही। यी उज्‍जर पत्‍थ्रा पउइया केल उ नाउँ जन्‍ठा।” प्रस   यूह  यशै  
“थिआटीरा मण्‍डलीक हेरविचार कर्ना दूतह यी बात लिखो
आगीअस बर्ना आँख ओ खार्क टल्‍कना पित्तलअस चम्‍कना पाउ रहल परमेश्‍वरक छावा असिक कठ
टुह्र काका कर्ठो महीह थाहाँ बा। टुन्‍हक करल प्रेम विश्‍वास सेवा ओ धीरज रहल बात मै सब जन्‍ठुँ। टुह्र पैल्‍हसे धेर सेवा आब कर्ठो कना फे महीह थाहाँ बा
तर फे एकठो बातभर मै टुन्‍हक विरुद्धम कहपर्ठा उ ईजेबेल कना जन्‍नीमनैयह टुह्र ठाउँ देठो। ऊ त मै अगमवादिनी हुइटुँ कठ्‌या ओ आपन शिक्षाले म्‍वार सेवा कर्ना मनैन भर्माक व्‍यभिचार कर ओ मूर्तिह चह्राइल चिज खाइ सिखैठ्‌या।  राज   राज 
ओहीह आपन पापी मन परिवर्तन कैक परमेश्‍वरकठे घुम्‍ना मौका मै देरख्‍नु। तर ऊ व्‍यभिचार कर छोर्बोछोर्बोनैकरट्‍
हेरो मै ओहीह रोगले थला पारदेहम ओ ओहीसे व्‍यभिचार करुइयन एकदम दुःख ओ कष्‍ट पैनेबाट। हुँक्र आपन पापी मन परिवर्तन कैक दुष्‍ट काम नैछोरहीँ कलसे मै हुँकन ओसिन सजाय देहम
वाकर पाछ लग्‍ना सबजहन मै खतम करम ओ सबजन्‍हक मनसाय ओ चाहना देखुइया ओ जनुइया मै हुइटुँ कैक सब मण्‍डली बुझ्‍नेबाट। टुह्र सबजहन आपनआपन काम अनुसार मै इनाम देहम। भज  यर  भज 
तर असिन खराब शिक्षम नैलागल ओ शैतानक गहिँर रहस्‍य नैजानल थिआटीरक मण्‍डलीम रहल औरजहन कहटुँ कि मै टुँहन कौनो भार नैलगैम
तर मै नैआइट्‍सम टुन्‍हकठे रहल विश्‍वास कर्रसे पक्रलरहो
जितुइयह ओ अन्‍तिमसम म्‍वार इच्‍छा पूरा करुइयह
मै जातिजातिन्‍हकम अधिकार कर देहम
तबदोस्र हुँक्र एकठो लुहाकिक डण्‍डले शासन करहीँ
ओ माटीक भाँराअस हुँकन चकनाचूर परहीँ
मै यी अधिकार बाबकठेसे पाइलअस मै हुँकन देहम। भज 
मै हुँकन बिहानिक तोरैँया फे देहम
ज्‍याकर कान बा पवित्र आत्‍मा मण्‍डलीहुँकन कहल बात सुन”
“सार्डिस मण्‍डलीक हेरविचार कर्ना दूतह यी बात लिखो
ज्‍याकरठे सातठो तोरैँया ओ परमेश्‍वरक सातठो आत्‍मा बा उहाँ असिक कठ
टुँहार काम महीह थाहाँ बा टुह्र जिटीह बाटो कना नाउँ चलल् बा तर वास्‍तवम टुह्र मुवल बाटो
उहओर्से जागो ओ टुन्‍हकठे मुवमुव रहल डान्‍चे चिजह बचैल रहो काकरकि परमेश्‍वरक आघ टुँहार काम मै सिद्ध नैभेटैलहुइटुँ
टुँ आपन सुनल ओ सिखल बातक सम्‍झना करो। उ बात मानो ओ आपन पापी मन परिवर्तन करो। टुह्र जागा नैहुइबो कलसे मै टुन्‍हकठे चोर्‍वा आइअस सुटुक्‍क अइनेबाटुँ ओ मै कैह्‍या अइम कना बात टुँहन थाहाँ नैहुइनेहो। मत्ती  लूक  प्रका 
तर सार्डिसम फे कुईकुई मनै बाट जे आपन लुगा फुहर बनैल नैहुइट। हुँक्र उज्‍जर लुगा लगाक म्‍वारसँग नेङ्‌गहीँ काकरकि हुँक्र असिक कर्ना योग्यक बाट
जे जिती उह असिन उज्‍जर लुगा लगैनेबा ओ वाकर नाउँ मै जीवनक किताबमसे कबु फे मेटैने नैहुइटुँ ओ ऊ म्‍वार हो कैक आपन बाबा ओ उहाँक सब स्‍वर्गदूतन्‍हक आघ स्‍वीकार कर्नेबाटुँ। प्रस  भज  प्रका  मत्ती  लूक 
ज्‍याकर कान बा पवित्र आत्‍मा मण्‍डलीहुँकन कहल बात सुन
“फिलाडेल्‍फिया मण्‍डलीक हेरविचार कर्ना दूतह यी बात लिखो
उहाँ जे पवित्र ओ सत्‍य बाट ज्‍याकर हाँठम दाऊद राजक साँचा बाटन ओ ज्‍याकर ख्‍वालल् ड्‍वार कुई फे बन्‍द कर नैस्‍याकट्‍ अथवा बन्‍द करल ड्‍वार कुई फे ख्‍वाल नैस्‍याकट्‍ उहाँ असिक कठ यशै  अयू 
टुँहार काम महीह थाहाँ बा। मै टुँहार लाग ड्‍वार खोलदेरख्‍नु ओहीह कुई फे बन्‍द कर नैसक्‍ने हो। कमजोर रलसे फे टुँ म्‍वार सब वचन मानरख्‍लो ओ म्‍वार नाउँ इन्‍कार नैकर्लहुइटो
हेरो हम्र यहूदी हुइटी कैक झूट बोलुइयन यिहाँ बाट। हुँक्र त शैतानक बगालिक हुइट। हुँकन मै टुँहार पाउम दण्‍डवत् कर लगैनेबाटुँ ओ मै टुँहीन प्रेम कर्ठुं कना बात हुँक्र थाहाँ पैनेबाट। यशै   
पृथ्‍वीक सब जातिन जाँच करक लाग यी संसारम अइना दुःखकष्‍टमसे मै टुँहन जोगैम काकरकि टुह्र धेर बात सह्‍क म्‍वार आज्ञा मानरख्‍लो
मै झट्‌टहेँ अइनेबाटुँ। टुन्‍हकठे रहल विश्‍वास कर्रसे पक्रलरहो ताकि कुई फे टुन्‍हक विजयक मुकुट लिह जिन पाए
जितुइयह मै आपन परमेश्‍वरक मन्‍दिरम एकठो खुँटा बनैम ओ ओठेसे ऊ कबु फे निस्‍कने नैहो। मै वाकरम आपन परमेश्‍वरक नाउँ ओ स्‍वर्गसे टर अइना उहाँक सहर लौव यरूशलेमक नाउँ लिखम ओ वाकरम आपन लौव नाउँ फे लिखम। प्रका  यशै  
“लाउडिकिया मण्‍डलीह हेरविचार कर्ना दूतह यी बात लिखो
परमेश्‍वरक सारा सृष्‍टिक मूल जे विश्‍वासयोग्य बाट ओ सत्‍य साक्षी ओ आमेन हुइट उहाँ असिक कठ हितो 
टुन्‍हक काम मै जन्‍ठुँ। टुह्र ना त जुर ना तातुल बाटो। टुह्र जुर कि तातुल रटो त हुइनेरह
तर टुह्र ना त जुर ना तातुल तर मनतातुल रलकओर्से मै आपन मुहमसे टुँहन उल्‍टी कैदेहम
मै धनी बाटुँ ओ महीह कुछु चिजिक कमी नैहो कैक टुँ कठो तर टुँ कत्रा दुःखी स्‍वाग लग्‍टिक कङ्‌गाल आन्‍धर ओ नङ्‌गा बाटो कना टुँहीन थाहाँ नैहो
तर मै टुँहीन असिन सल्‍लाह देठुँ सड्‍ड धनी हुइक लाग आगीले खारल स्‍वान महीसे किनो। आपन लाज छ्‌वापक लाग उज्‍जर लुगा महीसे किन्‍क लगाओ देख्‍नाहा हुइक लाग महीसे मलम किन्‍क लगाओ
जेहीह मै प्रेम कर्ठुं ओहीह मै हप्‍कैठुँ ओ सजाय देठुँ। उहओर्से आपन पापी मन परिवर्तन कैक म्‍वारठे आओ ओ उत्‍साहित होओ। हितो  हिब 
हेरो मै ड्‍वारिम ठह्र्‍याक ढकढकैटीबाटुँ। कुई म्‍वार आवाज सुन्‍क ड्‍वार खोलदेहल कलसे मै भित्तर आक वाकरसँग भोजन खैबु ओ ऊ म्‍वारसँग खैनेबा
जितुइयह मै आपन सिंहासनम महीसे सँग बैठ्‍ना हक देहम जसिन कि मै जित्‍लकओर्से आपन बाबकसँग उहाँक सिंहासनम बैठ पारख्‍नु
तबदोस्र मै और दर्शन पैनु ओ स्‍वर्गम एकठो ड्‍वार उघारल देख्‍नु। मै पैल्‍ह सुनल आवाज तुरहीकअस आवाजम असिक महीसे ब्‍वालट्‍ मै सुन्‍नु “यिहाँ उप्‍पर आओ तबदोस्र पाछ हुइना बात मै टुँहीन देखैम।”
तब मै आत्‍मले भरिपूर्ण हुइनु। स्‍वर्गम एकठो सिंहासन रह ओ उहिँम एक जन विराजमान् रलह। इज  
उहाँक मुहार उज्‍जर ओ लाललाल चम्‍कना मणिअस सुन्‍दर रलहन ओ सिंहासनक चारिओरजुन टल्‍कना पन्‍ना रङ्‌गक एकठो इन्‍द्रेणी रह
मुख्‍य सिंहासनक चारिओर चौबीसठो और सिंहासन रह ओ उ सिंहासनम स्‍वानक मुकुट ओ उज्‍जर लुगा लगाइल चौबीस जन धर्मगुरुहुँक्र बैसल रलह
मुख्‍य सिंहासनमसे बिज्‍ली चम्‍क ओ गड्याङ्गुडुङ करल गर्जनक आवाज आए। सिंहासनक आघ आगीक सातठो दिया बरटह जौन परमेश्‍वरक सात आत्‍मा हो। प्रस  प्रका    इज  प्रका  जक 
सिंहासनक आघ सिसाअस छर्लङ्‌ग देखपर्ना समुद्र रह। इज   
आँखआँख रहल चारठो जीवित प्राणीहुँक्र सिंहासनक आघ ओ पाछ ओ चारिओर घेर्लरलह
पैल्‍ह जीवित प्राणी सिंहअस रह द्वासर गोरुअस रह तीसर जीवित प्राणीक मुहार मनैयकअस रह ओ चौथा जीवित प्राणी उर्टिरहल गरुडअस रह
उ चारठो जीवित प्राणीन्‍हक छछठो डैना रलहन ओ उ डैनक बाहर ओ भित्तर दुनुओर आँखिले भरल रलहन। रातदिन हुँक्र एक्‍को नैबिसाक असिक गीत गाइटलह
“सर्वशक्तिमान् परमप्रभु परमेश्‍वर
पवित्र पवित्र पवित्र बाट
उहाँ रलह उहाँ बाट ओ उहाँ अउइयाबाट।” इज   यशै 
सड्‌डभर जीवित ओ सिंहासनम विराजमान् रहुइयह उ चारठो जीवित प्राणीहुँक्र महिमा आदर ओ धन्‍यवादक गीत गाइटलह
हुँक्र गीत गैटीरहल ब्‍याला सड्‌डभर जीवित ओ सिंहासनम विराजमान् रहुइयहक आघ उ चौबीस जन धर्मगुरुहुँक्र दण्‍डवत् कर्ल ओ आपनआपन मुकुट उहाँक पाउठे ढैक असिक कल
“हे हमार परमप्रभु परमेश्‍वर
अप्‍न महिमा आदर ओ अधिकारक योग्यक बाटी
काकरकि सब चिज अप्‍न जो सृष्‍टि कर्लही ओ उ ह्‍वाए आइल्
काकरकि अप्‍न आपन खुसीले सब चिज सृष्‍टि कर्लही।”
सिंहासनम विराजमान् रहुइयक दाहिन हाँठम मै कागतक एकठो लप्‍याटल मुट्‌ठा देख्‍नु। उ कागतक मुट्‌ठक भित्तर ओ बाहर दुनुओर लिखल रह ओ ओहीह सातठो मोहर लगाक बन्‍द कैगिल् रह। इज  यशै 
परमेश्‍वरक एकठो शक्तिशाली दूतह मै देख्‍नु। भारी आवाजले ऊ असिक महीह पुछ्‌ल “यी मोहर टुर्क कागतक मुट्‌ठा खोल्‍ना योग्यक के बा”
तर स्‍वर्गम पृथ्वीम ओ पातालम कागत खोल्‍क भित्तर ह्‍यार सेक्‍ना कुई फे नैरह
कागतक मुट्‌ठा खोल्‍क हेर्ना योग्यक कुई फे नैपागैलक कारण मै धेर रुइनु
एकठो धर्मगुरु महीह कल “जिन रोओ हेरो यहूदा कुलसे आइल सिंह जे दाऊदक सिंहासनक उत्तराधिकारी हुइट उहाँ विजयी होरल ओ सातठो मोहर टुर्क उ कागतक मुट्‌ठा खोल्‍ना योग्यक बाट।” उत  यशै 
तबदोस्र मै चार जीवित प्राणी ओ धर्मगुरुहुँक्र घ्‍यारल उ सिंहासनक बीचम एकठो पठ्‌रू ठह्र्‍याइल देख्‍नु। यी पठ्‌रूजुन मुवागैल् अस देखपर। वाकर सातठो सिङ ओ सातठो आँख रलहस सातठो आँख कलक सारा पृथ्वीम पठागैल् परमेश्‍वरक सातठो आत्‍मा हुइट। यशै  जक 
पठ्‌रू आघ जाक सिंहासनम विराजमान् रहुइयक दाहिन हाँठमसे उ कागतक मुट्‌ठा लेल
तबहेँ उ चारठो जीवित प्राणीहुँक्र ओ चौबीस जन धर्मगुरुहुँक्र पठ्‌रूक पाउ पर्क दण्‍डवत् कर्ल। हरेक व्‍यक्तिक हाँठम एकएकठो वीणा ओ धूपक सुबासनले भरल स्‍वानक खोर्‍या रलहन उ धूपक बासजुन परमेश्‍वरक भक्तहुँकन्‍हक चह्राइल बिन्‍तीप्रार्थना हो। भज 
हुँक्र असिक कैक एकठो लौव गीत गैल
“यी कागतक मुट्‌ठा लेना
ओ याकर मोहर टुर्क खोल्‍ना योग्यक अप्‍न केल बाटी
काकरकि अप्‍न मुवागैली
ओ आपन रगतले सब कुल सब भाषा सब देश ओ सब जातिमसे
परमेश्‍वरक लाग मनैन किन्‍ली। भज   यशै 
अप्‍न त हुँकन राजाअस शासन कर
ओ पूजारीअस परमेश्‍वरक सेवा कर देठी
ओ हुँक्र पृथ्‍वीम राज्‍य कर्नेबाट।” प्रस  प्रका 
फेदोस्र मै हेर्नु ओ सिंहासन जीवित प्राणी ओ धर्मगुरुन्‍हक चारिओर लाखौँ करोडौँ स्‍वर्गदूतहुँकन गीत गाइट्‍ सुन्‍नु। हुँक्र मुख्‍य सिंहासन चार जीवित प्राणी ओ धर्मगुरुन्‍हक चारिओर ठह्र्‍याक दान 
बरा सोरले गाइटलह
“बलिदानक रूपम मुवापाइल पठ्‌रू
अधिकार धन बुद्धि बल मान महिमा
ओ स्‍तुति ग्रहण कर्ना योग्यक बाट”
स्‍वर्ग पृथ्‍वी पाताल ओ समुद्रम रहल सब प्राणी यी गीत गाइट्‍ मै सुन्‍नु
“सिंहासनम विराजमान् रहुइया ओ पठ्‌रूह
सड्‌डभर स्‍तुति सम्‍मान् महिमा
ओ अधिकार हुइटीरहस”
उ चारठो जीवित प्राणीहुँक्र “आमेन” कैक जवाफ देल ओ धर्मगुरुहुँक्र जुन भुइँयासम लिहुर्क दण्‍डवत् कर्ल
तबदोस्र पठ्‌रू सातठो मोहरमध्ये पैल्‍ह मोहर ख्‍वालल् मै देख्‍नु ओ उ चार जीवित प्राणीमध्‍ये एकठो गर्जनअस आवाजम “आओ” कहल मै सुन्‍नु
म्‍वार आघ उज्‍जर एकठो घोर्‍वा देखपरल ओ वाकरम सवार हुइल् मनैया एकठो धनु लेल्‍ह रह ओहीह एकठो मुकुट देगैल् ओ ऊ औरजहन हरैटी विजय पाइक लाग आघ गैल्। जक  
तबदोस्र पठ्‌रू द्वासर मोहर खोल्‍ल ओ मै द्वासर जीवित प्राणी “आओ” कहल सुन्‍नु
और एकठो लाल घोर्‍वा निक्रल ओ मनै एकऔरजहन मारिकमारा करहीँ कैक उ लाल घोर्‍वकम सवार हुउइयह लडाइँ मच्‍चैना अधिकार देगैल् रह। ओहीह एकठो बराभारी तरवाल देगैल्। जक  
तबदोस्र पठ्‌रू तीसर मोहर खोल्‍ल ओ तीसर जीवित प्राणी “आओ” कहल मै सुन्‍नु। कर्‍या घोर्‍वा निक्रल। वाकरम सवार हुइल् मनैयक हाँठम एकठो तराजु रह। जक 
उ चार जीवित प्राणीन्‍हक बीचम एकठो आवाज असिक कहल मै सुन्‍नु “एक दिनिक ज्‍यालाले एक किलो गोहूँ वा तीन किलो जौँ केल किन सेक्‍जैठा तर जैतून ओ अङ्‌गूरिक ब्‍वाँटिह नोक्‍सान जिन करो।”
तब पठ्‌रू चौथा मोहर खोल्‍ल ओ चौथा जीवित प्राणी “आओ” कहल मै सुन्‍नु
मै हेर्नु हल्‍का हड्‍यार रङ्‌गक एकठो घोर्‍वा देखपरल। वाकरम सवार हुउइयक नाउँ “मृत्‍यु” रह ओ पाताल फे वाकर पाछपाछ लागलरह। हुँकन लडाइँ अनिकाल महामारी ओ जङ्‌गली जनावरद्वारा एक चौथाइ भाग नाश कर्ना अधिकार देगैल् रह। इज 
तबदोस्र पठ्‌रू पाँचवाँ मोहर खोल्‍ल ओ वेदीक टर परमेश्‍वरक वचन सुनैलक ओ उहाँक साक्षी हुइलक कारणले मुवागैल् विश्‍वासी शहीदहुँकन्‍हक आत्‍मा मै देख्‍नु
हुँक्र असिक कैक बराभारी आवाजले चिल्‍लाचिल्‍लाक कल “हे पवित्र सत्‍य सर्वशक्तिमान् परमप्रभु हमन मुवैलक कारण पृथ्‍वीक मनैन कैह्‍या न्याय कैक दण्‍ड देबी”
ऊ हरेकजहन एकएकठो उज्‍जर लुगा देगैल् रह ओ हुँकन असिक कैगिल् रह कि टुन्‍हक सहकर्मीहुँक्र ओ दादुभाइहुँक्र पूरा सङ्‍ख्‍याम टुन्‍हकअस नैमुवाजाइट्‍सम विश्राम करो
तब पठ्‌रू छैठवाँ मोहर खोल्‍लक मै देख्‍नु। एकठो डरलग्‍टिक भुइँचाल गैल्। दिन त अन्‍धर्‍या रातअस कर्‍या हुइल् ओ सल जोन्‍ह्‍या जुन रगतअस लाल हुइल्। प्रका   यशै  योए   मत्ती  मर्क  लूक 
आँधी अञ्‍जीरक रूख्‍वह हिलाक वाकर नैपाकल फारा झरादेहल अस आकाशक धेर तोरैँया पृथ्वीम खसल। यशै  प्रका 
कागत लपेटगैल् अस आकाश हट्‌क गैगिल् ओ पर्वत्‍वा ओ टापु आपनआपन ठाउँमसे हट्‍गैल्
तबदोस्र संसारक राजा शासक सेनापति धनी अधिकारी कमारा मुक्त ओ और सब मनै ओडार पर्वत्‍वा ओ चट्‌टानक कोनिकाटरओर नुक्‍ल। यशै 
हुँक्र पर्वत्‍वा ओ चट्‌टानह कल “सिंहासनम विराजमान् रहुइयक सामुन्‍नेमसे ओ पठ्‌रूक क्रोधमसे हमन नुकाइक लाग हमारम खस होशे  लूक 
काकरकि हुँकन्‍हक न्याय ओ सजाय पैना बराभारी दिन आस्‍याकल ओ उ दिन के सह सेकी” योए  मला 
तबदोस्र पृथ्वीम समुद्रम अथवा कौनो रूख्‍वम बतास जिन लागस कैक चार जन स्‍वर्गदूत पृथ्वीक चारिओरिक बतासह थुन्‍क पृथ्वीक चर्‍यौ कोनोम ठह्‍र्‍याइल मै देख्‍नु। यर  दान  जक 
जीवित परमेश्‍वरक मोहर बोक्‍क एकठो स्‍वर्गदूतह पूरुबओर्से उठट्‍ मै देख्‍नु ओ पृथ्‍वी ओ समुद्रह हानि कर्ना अधिकार पाइल चारठो स्‍वर्गदूतन ऊ बराभारी आवाजले असिक कल
“हम्र आपन परमेश्‍वरक सेवकन्‍हक लिल्‍हारिम मोहर नैलगाइट्‍सम पृथ्‍वी समुद्र ओ रूख्‍वा जिन बिगारो” इज 
असिक परमेश्‍वरक मोहर लागल सेवकन्‍हक संख्‍या इस्राएलीन्‍हक हरेक कुलमसे मिलाक एक लाख चवालीस हजार हुइलक बात मै सुन्‍नु
इस्राएलक एक कुलमसे बाह्र हजार जन्‍हक हिसाबले मोहर लगागैल् रह
यहूदक कुलमसे बाह्र हजार
रूबेनक कुलमसे बाह्र हजार
गादक कुलमसे बाह्र हजार
आशेरक कुलमसे बाह्र हजार
नप्‍तालीक कुलमसे बाह्र हजार
मनश्‍शेक कुलमसे बाह्र हजार
शिमियोनक कुलमसे बाह्र हजार
लेवीक कुलमसे बाह्र हजार
इस्‍साखारक कुलमसे बाह्र हजार
जबूलूनक कुलमसे बाह्र हजार
योसेफक कुलमसे बाह्र हजार
बेन्‍यामीनक कुलमसे बाह्र हजार
तबदोस्र मै हेर्नु त कुई फे गन नैसेक्‍ना एकठो बराभारी भीड देख्‍नु। हुँक्र हरेक जाति कुल देश ओ भाषासे आइल् रलह। हुँक्र उज्‍जर लुगा लगाक हाँठम खजुरक झाला लेल्‍ह मुख्‍य सिंहासन ओ पठ्‌रूक आघ ठह्‍र्‍याइल रलह
हुँक्र बराभारी आवाजले असिक कल
“उद्धार त सिंहासनम विराजमान् रहुइया
हमार परमेश्‍वर ओ पठ्‌रूसे जो अइठा।”
मुख्‍य सिंहासन धर्मगुरु ओ चार जीवित प्राणीन्‍हक चारिओर स्‍वर्गदूत ठह्र्‍याइल रलह। हुँक्र सिंहासनक आघ दण्‍डवत् कर्ल ओ परमेश्‍वरक जयजयकार असिक कर्ल
“आमेन
प्रशंसा महिमा ज्ञानबुद्धि धन्‍यवाद आदर अधिकार
ओ शक्ति सड्‌डभर हमार परमेश्‍वरक हो
आमेन”
एक जन धर्मगुरु महीह पुछ्‌ल “यी उज्‍जर लुगा लगाइल मनै के हुइट ओ कहाँसे अइल”
मै हुँकहीन कनु “महीह थाहाँ नैहो। हजुरह जो थाहाँ बा।”
ऊ महीह कल “हुँक्र त बराभारी सतावट सह्‍क आरल ओ हुँक्र आपनआपन लुगा पठ्‌रूक रगतले धोक उज्‍जर बनारख्‍ल। दान  मत्ती  मर्क  उहओर्से
हुँक्र परमेश्‍वरक आघ बाट
ओ रातदिन उहाँक पवित्र मन्‍दिरम उहाँक सेवा कर्ठ
सिंहासनम विराजमान् रहुइयाजुन
आपन उपस्‍थितिले हुँकन्‍हक रक्षा करुइयाबाट
आबठेसे हुँकन भुँखप्‍यास कबु फे नैलगहीन
घाम वा कौनो राप हुँकन्‍हकम पर्ने नैहुइटन यशै 
काकरकि सिंहासनक बीचम रहुइया पठ्‌रू जो
हुँकन्‍हक गोठाला होक रक्षा कर्नेबाट
परमेश्‍वर हुँकन जीवनक पानीक मूलम लैजैनेबाट
ओ हुँकन्‍हक आँखिमक सब आँस पोँछदेनेबाट।” भज  इज  यशै  
पठ्‌रू सातवाँ मोहर खोल्‍ल त स्‍वर्गम आधा घण्‍टासम सुनसान हुइल्
तबदोस्र मै परमेश्‍वरक आघ ठह्‍र्‍याइल रना सातठो स्‍वर्गदूतन देख्‍नु। हुँकन सातठो तुरही देगैल् रह
धूप बर्ना स्‍वानक भाँरा ब्‍वाकल और एकठो स्‍वर्गदूत आक वेदीठे ठह्रेइल। सिंहासनक आघ रहल स्‍वानक वेदीम परमेश्‍वरक भक्त मनैन्‍हक प्रार्थनम मिलाक चह्राइक लाग हुँकहीन धेर सुगन्‍धित धूप देगैल् रह। आमो  प्रस 
परमेश्‍वरक आघ ठह्‍र्‍याइल स्‍वर्गदूतक हाँठमसे जर्टिरहल धूपक धूवाँ परमेश्‍वरक भक्त मनैन्‍हक प्रार्थनक सँगसँग उप्‍पर जाइटह
तबदोस्र उ स्‍वर्गदूत धूपौरो लेक उहिँम वेदीक आगी भर्ल ओ पृथ्वीम फाँकदेल त गड्याङ्गुडुङ आवाज आइल् बिज्‍ली चम्‍कल ओ भुइँचाल गैल्। लेवी  इज  प्रस  प्रका  
तबदोस्र उ सातठो तुरही रहल सात जन स्‍वर्गदूत तुरही फुकक् लाग तयार हुइल
पैल्‍ह स्‍वर्गदूत तुरही फुक्ल त रगत मिलल् पत्‍थ्रा ओ आगी पृथ्वीम बर्सल। याकर कारण पृथ्वीक एक तिहाइ भाग जंगलक एक तिहाइ भाग ओ सब काइल घाँस जरगैल्। प्रस  इज 
तबदोस्र द्वासर स्‍वर्गदूत आपन तुरही फुक्ल त आगी लागल पर्वत्‍वाअस देखपर्ना चिज समुद्रम फाँक्‍गैल् ओ समुद्रक एक तिहाइ भाग पूरा रगत होगैल्
समुद्रक एक तिहाइ भागक सब जीवित प्राणी मुगैल ओ एक तिहाइ जहाज फे नष्‍ट होगैल्
तबदोस्र तीसर स्‍वर्गदूत आपन तुरही फुक्ल त आकाशमसे ज्‍वाँजाअस बर्टिरहल एकठो बराभारी तोरैँया खसल। उ त एक तिहाइ लद्‍यम ओ पानीक मुहानम खसल। यशै 
उ तोरैँयक नाउँ “तीत” कैगैल् ओ पानीक एक तिहाइ भागह सब तीत बनादेहल ओ उ तीत पानी पिलक कारण धेर मनै मुल। यर 
तबदोस्र चौथा स्‍वर्गदूत आपन तुरही फुक्ल त दिन जोन्‍ह्‍या ओ सारा तोरैँयक एक तिहाइ भागम प्रहार हुइल् ओ हुँकन्‍हक एक तिहाइ ज्‍योति हेरागैल्। असिक दिन ओ रातक एक तिहाइ भाग अन्‍धार होगैल्। यशै  इज  योए  
तबदोस्र मै हेर्नु ओ आकाशम उर्टिरहल एकठो बराभारी गरुड असिक कहल मै सुन्‍नु “पृथ्‍वीम बास करुइयन धिक्‍कार धिक्‍कार धिक्‍कार काकरकि बाँकी रहल तीनठो स्‍वर्गदूत आपनआपन तुरही फुकहीँ त पृथ्वीम परिअइना विपत् झन् कसिन रही”
तबदोस्र पाँचवाँ स्‍वर्गदूत आपन तुरही फुक्ल त मै आकाशमसे एकठो तोरैँया पृथ्वीम खसल देख्‍नु। उ तोरैँयह अतल कुण्‍डक साँचा देगैल्
उ तोरैँया अतल कुण्‍ड ख्‍वालल् ओ बराभारी भट्‌टीमसे धूवाँ निक्रल अस उहिँमसे धूवाँ निक्रल ओ उ धुवँक कारण दिनक ज्‍योति ओ आकाश फे कर्‍या हुइल्। उत 
उ धुवँमसे धेर सलह पृथ्वीम अइल ओ हुँकन बिच्छीकअस डस्‍ना शक्ति देगैल् रह। प्रस 
घाँसपात अथवा रूखविरुवह कुछु फे हानि नैकर्ना तर लिल्‍हारिम परमेश्‍वरक मोहर नैलागल मनैन केल सँतैना हुँकन कैगैल् रह। इज 
उ मनैन मुवाडर्ना नाहीँ तर पाँच मैन्‍हासम सताइक लाग सलह अधिकार पैल। ओसिक सताइबेर ऊ मनैन बिच्‍छी डसल अस बठाए
उ पाँच मैन्‍हम मनै मुव त खोजहीँ तर मुव नैपैहीँ। हुँक्र मुव चाहलसे फे मृत्‍यु हुँकन्‍हकठेसे भग्‍नेबा। अयू  यर 
उ सलह लडाइँम जाइक लाग तयार हुइल् घ्‍वारअस देखपरँट्‍। हुँकन्‍हक कपारिम स्‍वानक मुकुटअस कुछ चिज रलहन ओ हुँकन्‍हक अनुहार मनैन्‍हकअस रलहन। योए 
हुँकन्‍हक भुत्‍लाजुन जन्‍नीमनैयक भुत्‍लाअस ओ हुँकन्‍हक दाँतजुन सिंहक दाँतअस रलहन। योए 
हुँकन्‍हक छातीपाताजुन फलामकअस रलहन ओ हुँकन्‍हक डैनाले निक्राइल आवाजजुन युद्धस्‍थानम धेर घ्‍वार तानल रथक आवाजअस सुनमिल। योए 
हुँकन्‍हक पुच्‍छी ओ खिल बिच्छीकअस रलहन ओ पाँच मैन्‍हासम मनैन पिरोल्‍ना शक्ति हुँकन्‍हक पुछीम रलहन
अतल कुण्‍डक दूतजुन हुँकन्‍हक राजा रलहन। हिब्रू भाषम वाकर नाउँ एबाड्डोन ओ ग्रीक भाषम वाकर नाउँ अपोल्‍लियोन हो। याकर अर्थ हो नाश कर्ना
पैल्‍ह विपत्ति बितगैल्। आम्‍ही दुइठो विपत्ति अइना बाँकी बा
तबदोस्र छैठवाँ स्‍वर्गदूत आपन तुरही फुक्ल त परमेश्‍वरक आघ रहल स्‍वानक वेदीक चर्‍यौ कोनोमसे आवाज आइल मै सुन्‍नु। प्रस 
उ आवाज छैठवाँ स्‍वर्गदूतह असिक कहल “यूफ्रेटिस नाउँ रहल बराभारी लद्‍यम बान्‍धल चारठो स्‍वर्गदूतन छोरदेओ।”
उ चारठो स्‍वर्गदूत छोरगैल सारा संसारक एक तिहाइ मनैन उह वर्षक उह दिन उहब्‍याला मुवाइक लाग हुँक्र तयार पारगैल् रलह
उहाँ बीस करोड घोडचढी फौज बाट कैक मै सुन्‍नु
तब म्‍वार यी दर्शनम मै उ घ्‍वार ओ घोडचढीन देख्‍नु। हुँकन्‍हक छातीम लगाइल छातीपाता आगीअस लाल नीलमणीअस नीलो गन्‍धकअस हड्‍यार देख्‍नु। घोरोन्‍हक कपार सिंहक कपारअस रलहन ओ हुँकन्‍हक मुहमसे आगी धूवाँ ओ गन्‍धक निक्र
हुँकन्‍हक मुहमसे आगी धूवाँ ओ गन्‍धकक् तीन विपत्ति निक्रल रह उह विपत्ति एक तिहाइ मनैन मुवाइल
काकरकि उ घोर्‍वन्‍हक मुह् ओ पुछीम मुवैना शक्ति रलहन। हुँकन्‍हक पुच्‍छी विषालु साँपक कपारअस रलहन ओ मनैन पिर्‍वालक लाग उ पुच्‍छी चलाइँट्
यी विपत्तिमसे बाँचल मनै आपनआपन पापी मन परिवर्तन कैक परमेश्‍वरकठे नैघुम्‍ल। हुँक्र भूतन ओ नैदेख्‍ना नैसुन्‍ना हलचल कर नैसेक्‍ना स्‍वान चाँदी काँसा पत्‍थ्रा ओ कट्‍ठोक आपन बनाइल मूर्तिह पूजा कर नैछोर्ल। भज   दान 
हुँक्र हत्‍या कर्ना टुनामुना कर्ना व्‍यभिचार कर्ना चोरी कर्ना काममसे आपन मन परिवर्तन नैकर्ल
तबदोस्र मै और शक्तिशाली स्‍वर्गदूतह स्‍वर्गसे ओल्‍हाइट्‍ देख्‍नु। हुँकहार जिउह बद्रीले छ्‌वापल रलहन ओ कपारिक चारिओर इन्‍द्रेणी रलहन। हुँकहार अनुहार दिनअस रलहन ओ ग्‍वाराजुन आगीक खुँटाअस रलहन
हुँकहार हाँठम ख्‍वालल् कागतक छुटीमुटि मुट्‍ठा रलहन। ऊ आपन दाहिन ग्‍वारा समुद्रम ओ बाउँ ग्‍वारा जमिनम टेक्‍ल
तब सिंह गर्जलअस ऊ कर्रसे चिल्‍लैल ओ चिल्‍लैटी कि सात फ्‍यारा बद्री थर्कल
सात फ्‍यारा बद्री थर्कटी कि मै लिखक लाग रनहुँ। तर स्‍वर्गसे असिन एकठो आवाज मै सुन्‍नु “सात फ्‍यारा बद्री थर्कल बात जिन लिखो तर यी बात मनम नुकैलरहो।”
समुद्र ओ जमिनम टेक्‍ना म्‍वार द्‍याखल उ शक्तिशाली स्‍वर्गदूत स्‍वर्गओर आपन दाहिन हाँठ उठाक प्रस  व्‍य  दान  आमो 
सड्‌डभर जीवित रना आकाश पृथ्‍वी समुद्र ओ उहिँम रहल सब चिज सृष्‍टि कर्ना परमेश्‍वरक नाउँम एकठो किर्‍या खागैल् रह। स्‍वर्गदूत कल “आब ढिल नैहुई
तर सातवाँ स्‍वर्गदूत आपन तुरही फुक्ल त परमेश्‍वर आपन सेवक अगमवक्ताहुँकन कहल गुप्‍त योजना पूरा कर्नेबाट।”
आघ स्‍वर्गसे आइल आवाजले फेदोस्र असिक कहल सुन्‍नु “जाओ समुद्र ओ जमिनम टेक्‍ना उ स्‍वर्गदूतक हाँठमसे उ ख्‍वालल् कागतक मुट्‍ठा लेओ।” इज –
तब मै उ स्‍वर्गदूतकठे जाक उ कागत मङ्‌नु त ऊ महीह कल “लेओ खाओ टुँहार प्‍याटिम उ आमिल हुइनेबा तर टुँहार मुहमभर महअस गुरी लग्‍नेबा।”
दूतक हाँठमसे मै उ कागतक मुट्‍ठा लेक खैनु। म्‍वार मुहम महअस गुरी लागल तर खाक सेक्‍नु त उ म्‍वार प्‍याटिम जाक आमिल हुइल्
तब महीह असिन हुकुम हुइल् “टुँ धेर मनैन धेर जातिन धेर भाषम ओ धेर राजाहुँकन परमेश्‍वरक वचन फेदोस्र सुनाइपर्ठा।”
तबदोस्र नप्‍ना डण्‍डीअस एकठो लट्‍ठी महीह देगैल् ओ एक जन महीह कल “उठो परमेश्‍वरक मन्‍दिर ओ वाकर वेदी नापो ओ मन्‍दिरम आराधना करुइयन गनो। इज  जक 
मन्‍दिरसे बाहर रहल अङ्‌ग्‍नाभर जिन नापो काकरकि उ त और जातिक मनैन देगैल् बा ओ हुँक्र बयालीस मैन्‍हासम पवित्र सहरह कच्‍याककुचुक परहीँ। लूक 
ओ भङ्‌ग्रक लुगा लगाइल म्‍वार दुइठो साक्षीहुँकन एक हजार दुइ सय साठी दिनसम अगमवाणी बोल्‍ना अधिकार देहम।”
उ दुइठो साक्षी त जैतूनिक दुइठो रूख्‍वा ओ पृथ्वीम राज्‍य कर्ना प्रभुक सामुन्‍ने रना दुइठो सामदान हो। जक 
कुई हुँकन नाश कर खोजी कलसे हुँकन्‍हक मुहमसे आगी निकर्क उ शत्रुन नाश कर्नेबा। ओ हुँकन हानि कर खोज्‍ना सबजन मुवापैहीँ
हुँक्र परमेश्‍वरक वचन सुनाइट्‍सम पानी जिन परस कैक आकाश बन्‍द कर्ना हुँकन्‍हक शक्ति बाटन। पानीक मूलह रगत बनैना ओ पृथ्वीम हुँक्र चाहल अनुसार किसिमकिसिमक महामारी फैलैना समेत हुँकन्‍हक शक्ति बाटन।  राज  प्रस   शमू 
हुँक्र साक्षी देना काम सेक्‍लसे पाछ उ अतल कुण्‍डमसे निक्रना जनावर उ दुइ जहनसे लडाइँ कर्नेबा ओ हुँकन जित्‍क मुवादेनेबा। दान  प्रका  
हुँकन्‍हक लाश त हुँकन्‍हक प्रभुह क्रूसम टङ्‌गाक मुवागैल उ बराभारी सहरक डगरिम लब्‍डाइल रहुइया बा जौन सहरह आहानक रूपम सदोम वा मिश्रदेश कैजैठा। यशै 
साह्रे तीन दिनसम हरेक देश कुल भाषा ओ जातिक मनै हुँकन्‍हक लाश हेरहीँ ओ उ लाश गार नैदेहीँ
यी दुइठो साक्षी मुलकम संसारक मनै खुशी मनैहीँ। हुँक्र आनन्‍द मनैहीँ ओ एकआपसम उपहार साटासाट करहीँ काकरकि यी दुइठो अगमवक्ताहुँक्र संसारक मनैन धेर दुःख देरख्‍लह
तर साह्रे तीन दिन बितल त परमेश्‍वरसे जीवन देना साँस उ दुइजन्‍हकम पैँसल ओ हुँक्र आपन ग्‍वारम ठह्र्‍यैल। उ देख्‍क मनै भारी कर्रसे डरैल। इज 
उ दुइठो अगमवक्ताहुँक्र स्‍वर्गसे एकठो असिन बराभारी आवाज सुन्‍ल “यिहाँ उप्‍पर आओ।” तब सब दुश्‍मन हेर्टीहेर्टी उ दुइ जन बद्रीम स्‍वर्गओर गैल।  राज 
तबहेँ कर्रसे भुइँचाल गैल् ओ उ बराभारी सहरक दशौँ भाग ढलगैल्। यी भुइँचालम सात हजार मनै मुल ओ बाँकी रहल मनै डरले कायल हुइल ओ स्‍वर्गम विराजमान रहल परमेश्‍वरक महिमा कर्ल। प्रका  
द्वासर विपत्ति बितल। आब तीसर विपत्ति आइक लाग बा
तबदोस्र सातवाँ स्‍वर्गदूत आपन तुरही फुक्ल त स्‍वर्गम बराबरा आवाज असिक गुञ्‍जल
“पृथ्वीम राज्‍य कर्ना अधिकार आबठेसे
हमार प्रभु ओ उहाँक ख्रीष्‍टक हो
ओ उहाँ जो सड्‌डभर राज्‍य करहीँ।” प्रस  दान  
तबदोस्र परमेश्‍वरक आघ आपनआपन सिंहासनम बैस्‍ना उ चौबीस धर्मगुरुहुँक्र परमेश्‍वरक पाउ पर्क दण्‍डवत् कर्ल ओ असिक कैक उहाँक जयजयकार कर्ल
“हे सर्वशक्तिमान् परमप्रभु परमेश्‍वर
जे बाट ओ जे रलह हम्र अप्‍नह धन्‍यवाद चह्रैठी
काकरकि अप्‍न आपन महान अधिकार लेरख्‍ली
ओ आपन राज्‍य सुरु कैरख्‍ली
जातिजातिक मनै रिसाइल बाट
तर अप्‍नक क्रोध देखैना ब्‍याला होरहल
ओ मुवल मनैन्‍हक न्याय कर्ना ब्‍याला आरहल
अप्‍न सेवकहुँकन अर्थात् अप्‍नक अगमवक्ताहुँकन
पवित्र जनहुँकन ओ अप्‍नक नाउँ मन्‍ना छोटीबरा सबजहन इनाम देना
ओ पृथ्‍वी नाश करुइयन नाश कर्ना ब्‍याला आरहल।” भज   
तब स्‍वर्गम परमेश्‍वरक पवित्र मन्‍दिर उघारगैल् ओ बाचा करल सन्‍धूक देखपरल। तबदोस्र बिज्‍ली चम्‍कल डरलग्‍टिक आवाज आइल् ओ गड्याङ्गुडुङ सुनगैल् भुइँचाल गैल् ओ बराबरा पत्‍थ्रा वर्षल। प्रका  
तबदोस्र आकाशम एकठो अचम्‍मक बराभारी चिन्‍ह देखपरल। एकठो जन्‍नीमनैया घामक लुगा लगैलरह वाकर ग्‍वारक टर जोन्‍ह्‍या रलहिस ओ कपारिम जुन बाह्रठो तोरैँयक मुकुट रलहस
ऊ गर्भवती रह ओ ब्‍याथा लग्‍लकओर्से छट्‍पटैटी चिच्‍याइटह
तबदोस्र आकाशम और एकठो अचम्‍मक चिन्‍ह देखपरल सातठो कपार ओ दशठो सिङ रहल एकठो बराभारी लाल अजगर रह। वाकर सातठो कपारिम सातठो मुकुट रलहस। दान 
वाकर पुछीले आकाशक एक तिहाइ तोरैँयह सओँर्टी पृथ्वीम फाँकदेहल ओ लर्का जन्‍मटीकि ओहीह खादेहम कैक उ अजगर ब्‍याथा लागल जन्‍नीमनैयक आघ ठह्र्‍याइल। दान 
उ जन्‍नीमनैया लुहाकिक् डण्‍डले सारा जातिन्‍हकम शासन कर्ना एकठो छावा जन्‍माइल। जन्‍मैटिकी वाकर छावा उठागैल् ओ परमेश्‍वरकठे लैजागैल् ओ उहाँक सिंहासनम बैठागैल्। यशै  भज 
उ जन्‍नीमनैयाजुन उजार ठाउँओर भागल जहाँ एक हजार दुइ सय साठी दिनसम वाकर पालनपोषण करक लाग परमेश्‍वर ठाउँ तयार पाररख्‍लह
तबदोस्र स्‍वर्गम लडाइँ सुरु हुइल्। मिखाएल ओ हुँकहार और स्‍वर्गदूतहुँक्र उ अजगरक विरोधम लडाइँ कर्ल ओ उ अजगर ओ वाकर दूतहुँक्र फे हुँकन्‍हक विरोधम लडाइँ कर्ल। दान   यहू 
तर अजगर ओ वाकर दूतहुँक्र हर्ल तब हुँक्र स्‍वर्गम बैठ नैपैल
असिक उ बराभारी अजगर पृथ्वीम फाँक्‍गैल् ओ वाकर दूत फे वाकर सँगसँग पृथ्वीम फाँक्‍गैल्। उ अजगर त सुरुक सँप्‍वा हो ज्‍याकर नाउँ दुष्‍टात्‍मा वा शैतान हो जे सारा संसारह भर्मैलरह। उत  लूक 
तब मै स्‍वर्गम असिक कहल एकठो बराभारी आवाज सुन्‍नु
“आब हमार परमेश्‍वर आपन मनैन मुक्ति देहुइयाबाट
उहाँ आपन राज्‍यकीय शक्ति देखुइयाबाट
उहाँ राजा होक शासन करुइयाबाट
ओ उहाँ आपन ख्रीष्‍टह अधिकार देरख्‍ल
हमार दादुभाइहुँकन रातदिन
परमेश्‍वरक आघ दोष लगुइया शैतान
स्‍वर्गसे फँक्‍वापाराखल। अयू  जक 
हमार दादुभाइहुँक्र पठ्‌रूक रगतले
ओ घोषणा करल सत्‍य वचनले ओहीह जितरख्‍ल
हुँक्र आपन जीउज्‍यान देह समेत तयार हुइल
उहओर्से टुह्र स्‍वर्गम रहुइयन सबजन रमाओ
तर पृथ्‍वी ओ समुद्रह धिक्‍कार बा
काकरकि हुँकन्‍हक बीचम शैतान झोँक्‍याक आरहल
ओ वाकर समय धेर नैहो कना ओहीह थाहाँ बाटस।”
तब पृथ्वीम फाँकगैनु कना थाहाँ पाइल त अजगर उ छावा पाइल जन्‍नीमनैयह ख्‍याद लागल
अजगरसे बाँच्‍क उजार ठाउँम रहल आपन शरणस्‍थानम पुगक लाग उ जन्‍नीमनैयह गरुडक दुइठो डैना देगैल् रह। उहाँ साह्रे तीन वर्षसम वाकर पालनपोषण करक लाग ठाउँ तयार पारगैल् रह। दान  
उ जन्‍नीमनैयह बाहारले पुहादेहीँस कैक उ अजगर आपन मुहमसे एकठो लद्‍याअस पानी अनाइल
तर पृथ्‍वी उ जन्‍नीमनैयह बचाइक लाग आपन मुह् उघार्क उ अजगरक अनाइल पानीह लिलदेहल
अजगर जन्‍नीमनैयसे झन् रिसाइल ओ उ वाकर सन्‍तान परमेश्‍वरक आज्ञा मनुइयन ओ येशूक वचनम विश्‍वास करुइयनसे लडाइँ करक लाग गैल्
तब उ अजगर समुद्रक किनारम ठह्र्‍याइल
तबदोस्र समुद्रमसे निकर्क अइलक एकठो जनावर मै देख्‍नु। वाकर दशठो सिङ ओ सातठो कपार रलहस ओ हरेक सिङम एकएकठो मुकुट रलहस ओ वाकर हरेक कपारिम परमेश्‍वरह अपमान कर्ना नाउँ रलहस। दान  प्रका 
उ जनावर चितुवाअस रह। वाकर ग्‍वारा भालुक ग्‍वाराअस रलहस ओ मुह्‍जुन सिंहक मुह्‍अस रलहस। उ अजगर आपन शक्ति सिंहासन ओ महान अधिकार उ जनावरह देलस। दान 
वाकर एकठो कपारिम मुनागरी गहिँरसे च्‍वाट लागलअस देखपरस तर उ च्‍वाट चोखारलहस। सारा संसार छक्‍क पर्क उ जनावरक पाछ लागल
उ अजगर आपन अधिकार जनावरह देलकओर्से सबजन अजगरक पूजा करँट्‍ ओ उ जनावरक फे असिक जयजयकार करँट्‍ “उ जनावरअस और के बा जे ओहीसे लडाइँ कर सेकुइया के बा”
उ जनावरह घमण्‍डी हिसाबले परमेश्‍वरक अपमान करक लाग बयालीस मैन्‍हासम समय देगैल् रह। दान  
ऊ परमेश्‍वरह उहाँक नाउँह उहाँक वासस्थानह ओ स्‍वर्गम रना सबजहन सराप लागल
ओहीह परमेश्‍वरक भक्त मनैन्‍हक विरोधम लडाइँ कैक हुँकन जित्‍ना हक देगैल् रह। सब कुल सब देश सब भाषा ओ सब जातिन्‍हकम शासन करक लाग ओहीह हक देगैल् रह। दान 
मुवागैल् पठ्‍रूक जीवनक किताबम संसारक उत्‍पत्तिसे पैल्‍हहेँ नाउँ लिख्‍गैल् मनै बाहेक पृथ्वीम रहुइयन सबजन उ जनावरक पूजा कर्नेबाट। भज 
टुँहार कान बा कलसे यी बात सुनो
कैदम जाइपर्ना मनैया
कैदम लैजाजैने बा
तरवालले मुवापैना मनैया
तरवालले जो मुवापैने बा
याकर मतलब परमेश्‍वरक भक्तजनहुँक्र सहनशील ओ विश्‍वासयोग्य हुइपर्ठा। यर  
तबदोस्र मै पृथ्वीमसे निकर्क अइलक और एकठो जनावर देख्‍नु। पठ्‌रूकअस वाकर दुइठो सिङ रलहस ओ वाकर बोली अजगरकअस रलहस
ऊ पैल्‍ह जनावरक महान अधिकार चलाइल ओ उ गहिँर घाउ चोखाइल पैल्‍ह जनावरक पूजा करक लाग संसारक सब मनैन कर लगाइल
यी द्वासर जनावर अचम्‍मअचम्‍मक चिन्‍ह देखाइल। यिहाँसम कि मनै हेर्टीहेर्टी ऊ आकाशमसे पृथ्वीम आगी समेत वर्षाइल
पैल्‍ह जनावरक सामुन्‍नेम असिन अचम्‍मअचम्‍मक चिन्‍ह देखैना शक्ति ओहीह देगैल् रलहस। उहओर्से पृथ्‍वीक मनैन ऊ भर्माइल। तरवालले गम्‍भीर च्‍वाट पाक फे बाँचल जनावरक सम्‍मानम मनै वाकर मूर्ति बनैहो कैक उ द्वासर जनावर हुकुम करल
पैल्‍ह जनावरक मूर्तिम साँस फुकदेना अधिकार द्वासर जनावरह देगैल् रह ताकि उ मूर्ति ब्‍वाल सेकी ओ उ मूर्तिक पूजा नैकरुइयन मुवापैहीँ
तब ऊ छुटी ओ बरा धनी ओ गरीब कमारा ओ मुक्त सबजहन आपनआपन दाहिन हाँठम वा लिल्‍हारिम छाप लगाइक लाग कर लगाइल
उ छाप नैलगुइया कुई फे किनबेच कर नैपैना हुइल। उ छापजुन उ जनावरक नाउँ वा वाकर संख्‍या रह
यी ब्‍याला बुद्धि चहठा। समझदार मनैया उ जनावरक संख्‍या बुझ्‍क अर्थ लगाइपर्ठा काकरकि उ संख्‍या त एकठो मनैयक संख्‍या हो ओ उ सङ्‍ख्‍याजुन छ सय छयसट्‌ठी हो
तब मै हेर्नु त सियोन पर्वत्‍वम पठ्‍रू ठह्र्‍याइल देख्‍नु। उहाँकसँग एक लाख चवालीस हजार मनै रलह हुँकन्‍हक लिल्‍हारिम उहाँक नाउँ ओ उहाँक बाबक नाउँ लिखल रलहन। इज  प्रका 
छाँगक गर्जन ओ बद्रीक गड्याङगुडुङ आवाजअस स्‍वर्गसे एकठो बराभारी आवाज आइल मै सुन्‍नु। उ आवाज त वीणा बजुइयन धेर वीणा बजाइल अस फे सुन्‍गैल्
उ एक लाख चवालीस हजार मनैजुन मुख्‍य सिंहासनक आघ ओ उ चार जीवित प्राणी ओ धर्मगुरुन्‍हक आघ ठह्र्‍याक एकठो लौव गीत गाइटलह। यी गीतजुन हुँक्र केल सिख पारख्‍लह काकरकि पृथ्‍वीमसे म्‍वाल तिर्क हुँकन्‍हक केल उद्धार होरलहन
हुँक्र कन्या केटीअस च्‍वाखा बाट व्‍यभिचारी काम नैकर्लहुइट ओ पठ्‌रूक पाछ केल लागल बाट। हुँक्र त परमेश्‍वर ओ पठ्‌रूक आघ सबसे विशेष रूपम चह्राइक लाग म्‍वाल तिर्क छुट्‌कारा देगैल् भेटी हुइट
हुँकन्‍हक मुहम कुछु छल नैहुइटन। हुँक्र निर्दोष बाट। सप 
तबदोस्र मै आकाशम उर्टिरहल और एकठो स्‍वर्गदूत देख्‍नु। ऊ सब जाति सब कुल सब भाषा ओ सब देशक मनैन सुनाइक लाग खुशीक खबर लेक आइटलह
ऊ बराभारी आवाजम कल “परमेश्‍वरक डर डराओ ओ उहाँक महिमा करो। काकरकि उहाँ मनैन्‍हक न्याय कर्ना ब्‍याला आरहल। स्‍वर्ग पृथ्‍वी समुद्र ओ सारा पानीक मूल बनुइया परमेश्‍वरह दण्‍डवत करो।”
तब पैल्‍ह स्‍वर्गदूतक पाछ द्वासर स्‍वर्गदूत असिक कटी अइल “ध्‍वस्‍त हुइल् महान् सहर बेबिलोन ध्‍वस्‍त हुइल्। उ सहर आपन व्‍यभिचारक कारण संसारक सब जातिन परमेश्‍वरक क्रोधक खोर्‍यमसे पिय लगाराखल।” यशै  यर  प्रका 
उ दुइठो स्‍वर्गदूतन्‍हक पाछ तीसर स्‍वर्गदूत बराभारी आवाजम असिक कल “यदि कौनो मनैया उ जनावरह ओ वाकर मूर्तिह पूजा करी ओ वाकर छाप आपन लिल्‍हारिम वा आपन हाँठम लगाइ कलसे
ऊ फे परमेश्‍वरक क्रोधक खोर्‍यम कुछु नैमिलाक तयार पारगैल उहाँक क्रोधक कर्रा मद पिने बा ओ सारा पवित्र स्‍वर्गदूत ओ पठ्‌रूक सामुन्‍नेम आगी ओ गन्‍धकम यातना पैनेबा। यशै  उत  इज 
ओ हुँकन यातना देगैल् आगीक धूवाँ सड्‌डभर उप्‍पर जैटिरनेबा। उ जनावर ओ वाकर मूर्तिह पूजा करल मनै ओ वाकर नाउँक छाप लगाइल मनै आपन सजायमसे रातदिन कबु फे आराम नैपैनेहुइट।” यशै 
याकर मतलब परमेश्‍वरक आज्ञापालन कर्ना ओ येशूम विश्‍वास कर्ना उहाँक भक्तजनहुँक्र पूरा सहनशील रहपर्ठा
तबदोस्र स्‍वर्गसे मै एकठो असिन आवाज सुन्‍नु “यी बात लिखो आबठेसे प्रभुक सेवा कर्टीकर्टी मुवल मनै धन्‍यक हुइट।” पवित्र आत्‍मा असिक जवाफ देल “जाट्‌टीसे हो काकरकि आबठेसे हुँक्र आपन दुःख ओ परिश्रममसे आराम पैहीँ ओ हुँकन्‍हक करल काम अनुसार हुँक्र इनाम पैहीँ।”
तबदोस्र मै हेर्नु उहाँ उज्‍जर एकठो बद्री देख्‍नु ओ उहिँम मनैयक छावाअसक एक जन बैठलरलह। उहाँक कपारिम स्‍वानक मुकुट रलहन ओ हाँठमजुन एकठो धर्‍यार हँस्‍या रलहन। दान 
और एकठो स्‍वर्गदूत परमेश्‍वरक मन्‍दिरमसे निकर्क अइल ओ बद्रीम जे बैठलरलह हुँकहीन बराभारी आवाजम कल “हँस्‍यले बाली काटी काकरकि ब्‍याला होस्‍याकल। पृथ्वीक बाली पाकरहल।” योए 
तब बद्रीम बैठल रहुइया आपन हँस्‍या पृथ्वीम चलैल ओ पृथ्वीक बाली काट्‍गैल्
तबदोस्र मै स्‍वर्गम परमेश्‍वरक मन्‍दिरमसे आइल और एकठो स्‍वर्गदूत देख्‍नु। हुँकहार हाँठम फे धर्‍यार हँस्‍या रलहन
तब आगीले नाश पारदेना अधिकार रहल और एकठो स्‍वर्गदूत वेदीमसे अइल। ऊ हँस्‍या लेहल स्‍वर्गदूतह बराभारी आवाजम असिक कल “हँस्‍यले पृथ्वीम रहल अङ्‌गूरिक झुप्‍पा काटो काकरकि पृथ्‍वीक सारा अङ्‌गूर पाकरहल।”
उ स्‍वर्गदूत आपन हँस्‍या पृथ्वीम चलैल ओ सारा अङ्‌गूरिक झुप्‍पा जम्‍मा कर्ल ओ ओहीह परमेश्‍वरक क्रोधक अङ्‌गूर पेर्ना बराभारी कोलम फाँकदेल
सहरसे बाहर रहल कोलम उ अङ्‌गूर पेरगैल् ओ उहाँसे तीन सय किलोमिटर नम्‍मा ओ साढे एक मिटर गहिँर रगतक खोल्‍ह्‍वा बहल। यशै  विला  प्रका 
तब मै आकाशम और एकठो बराभारी ओ अचम्‍मक चिन्‍ह देख्‍नु। सात जन स्‍वर्गदूतहुँक्र एकएकठो विपत्ति लेल्‍हरलह। उ त परमेश्‍वरक क्रोधक सातठो आखिरी विपत्ति हो
तबदोस्र मै आगी मिलल् सिसक समुद्रअस देख्‍नु। उ जनावर वाकर मूर्ति ओ वाकर नाउँक सङ्‍ख्‍याम विजय प्राप्‍त कर्ना सबजन परमेश्‍वरक देहल वीणा लेल्‍हलेल्‍ह उ सिसक समुद्रक किनारम ठह्र्‍याइल रलह
परमेश्‍वरक सेवक मोशक गीत ओ पठ्‍रूक गीत हुँक्र गाइटलह
अप्‍नक काम कत्रा महान् ओ अचम्‍मक बा
जातिजातिक राजा प्रस 
अप्‍नक योजना धार्मिक ओ सत्‍य बा
हे परमप्रभु अप्‍नक डर के नैडराइट्
ओ अप्‍नक महिमा के नैकरट्
काकरकि अप्‍न केल पवित्र बाटी
सब जातिक मनै आक अप्‍नह दण्‍डवत् करहीँ
काकरकि अप्‍नक धार्मिक काम सबजन देखरख्‍ल।”  भज 
तबदोस्र मै हेर्नु त स्‍वर्गम रहल परमेश्‍वरक मन्‍दिर उघारगैल् देख्‍नु जौन मन्‍दिर “परमेश्‍वरक उपस्‍थिति देखैना” एकठो पवित्र पाल रह। प्रस 
सातठो विपत्ति लेक सातठो स्‍वर्गदूत उहिँमसे निस्‍कल। हुँक्र सफा ओ चह्‍कार लुगा लगैलरलह ओ आपन छातीम स्‍वानक पेटी बहन्‍लरलह
तब उ चारठो जीवित प्राणीमध्‍ये एकठो प्राणी उ सातठो स्‍वर्गदूतन सातठो स्‍वानक खोर्‍या देल। उ सातठो खोर्‍यम सड्‌डभर जीवित रना परमेश्‍वरक क्रोध रह
परमेश्‍वरक महिमा ओ शक्तिसे निस्‍कल धूवाँले मन्‍दिर भरगैल्। उ सातठो स्‍वर्गदूतहुँक्र लेहल सातठो विपत्ति नैओराइट्‍सम कुई फे मन्‍दिरभित्तर पैँठ नैस्‍याकल। प्रस   राज   इति  यशै 
तब मन्‍दिरमसे आइल् एकठो बरा आवाजम सातठो स्‍वर्गदूतन मै असिक कहट सुन्‍नु “जाओ ओ परमेश्‍वरक सातठो खोर्‍यक रिस पृथ्‍वीम खन्‍ह्‍यादेओ।”
तब पहिल स्‍वर्गदूत जाक आपन खोर्‍या पृथ्‍वीम खन्‍ह्‍यैल खन्‍ह्‍यैलक कारणले उ जनावरक छाप रहल ओ उ मूर्तिह पूजा कर्ना मनैन्‍हकम घिनलग्‍टिक बठैना घाउखाटी निक्रलन। प्रस 
तबदोस्र द्वासर स्‍वर्गदूत आपन खोर्‍या समुद्रम खन्‍ह्‍यैल त समुद्रक पानी मनैन्‍हक रगतअस होगैल् ओ समुद्रम रहल सब जीवित प्राणी मुगैल
तबदोस्र तीसर स्‍वर्गदूत आपन खोर्‍या लद्‍या ओ पानीक मूलम खन्‍ह्‍यैल त सब रगत होगैल्। प्रस  भज 
तब पानीक जिम्‍मा लेना स्‍वर्गदूत असिक कहट्‍ मै सुन्‍नु
“हे पवित्र परमेश्‍वर अप्‍न जे बाटी जे रलही
अप्‍न यी न्याय कर्लकओर्से
अप्‍न ठीक बाटी
हुँक्र अगमवक्तन्‍हक
ओ भक्तजनहुँकन्‍हक रगत बहैल
उहओर्से अप्‍नहुँकन रगत पिय लगैली
हुँक्र यी सजाय पाइपर्ना रलहन।”
तबदोस्र वेदीमसे असिक कहट्‍ एकठो आवाज मै सुन्‍नु
अप्‍नक न्याय जाट्‌टीसे ठीक ओ सत्‍य बा।”
तबदोस्र चौथा स्‍वर्गदूत आपन खोर्‍या सूर्यम खन्‍ह्‍यैल ओ घाम मनैन डहैना शक्ति पाइल
घामक बर्का रापले मनै डहल यी दुःख विपत्ति अनाइसेक्‍ना परमेश्‍वरक नाउँह हुँक्र धिक्‍कर्ल बेनसे हुँक्र आपन पापी मन परिवर्तन नैकर्ल ओ परमेश्‍वरक महिमा फे नैकर्ल
पाँचवाँ स्‍वर्गदूत आपन खोर्‍या जनावरक सिंहासनम खन्‍ह्‍यैल त वाकर राज्‍य अन्‍धार होगैलस। मनै दुःखकष्‍ट सह नैसेक्‍क आपनआपन जीभ कचर्ल। प्रस 
हुँकन्‍हक घाउखाटीक दुःखले हुँक्र स्‍वर्गक परमेश्‍वरह सरप्‍ल। तर आपन करल कुकर्मसे मन परिवर्तन कैक परमेश्‍वरकठे घुम्‍ना बात अस्‍वीकार कर्ल
तबदोस्र छठवाँ स्‍वर्गदूत आपन खोर्‍या महाभारी लद्‍या यूफ्रेटिसम खन्‍ह्‍यैल त पानी सुख्‍गैल् तब पूरुवसे अइना राजन्‍हक लाग डगर तयार हुइल्। यशै 
तबदोस्र अजगरक मुहमसे जनावरक मुहमसे ओ झूटा अगमवक्तक मुहमसे बेङ्‌ग्‍वाअस देखपर्ना तीनठो घिनलग्‍टिक आत्‍मा निक्रट्‍ मै देख्‍नु
हिँक्र चमत्‍कार देखैना दुष्‍टात्‍मा हुइट। सर्वशक्तिमान् परमेश्‍वरक महान दिनम यी तीनठो दुष्‍टात्‍मा सारा संसारम राजन्‍हकठे जाक लडाइँ करक लाग हुँकन जम्‍मा कर्ठ
“सुनो मै चोर्‍वा आइअस सुटुक्‍क अइनेबाटुँ। जे जागा बैस्‍ठा ओ आपन लुगक सुरक्षा कर्ठा ऊ धन्य हो। नकि त उ मनैयह नङ्‍ट न्याङ्‌ग परिहिँस ओ मनैन्‍हक आघ लाज मुवपरहिँस।” मत्ती  लूक  प्रका 
हुँक्र उ राजाहुँकन हिब्रू भाषम आरमागेड्‌डोन कना ठाउँम जम्‍मा करादेल
तबदोस्र सातवाँ स्‍वर्गदूत आपन खोर्‍या आकाशमण्‍डलम खन्‍ह्‍यैल त मन्‍दिरक सिंहासनमसे एकठो असिन बरा आवाज आइल “आब ओराइल।”
तब बिज्‍ली चम्‍कल बद्री घुर्कलक आवाज आइल ओ डरलग्‍टिक भुइँचाल गैल्। अत्राभारी भुइँचाल गैल् कि मनैन्‍हक सृष्‍टि हुइलठेसे कबु फे नैगैल रह। प्रका  
उहाँसेकि उ भारी सहर टुक्राटुक्रा होक तीन भाग हुइल् ओ देशदेशक सहर सब नाश हुइल्। परमेश्‍वरह महान बेबिलोन सहरक याद अइलन उहाँक डरलग्‍टिक रिस उ सहरम झर्ल। यशै 
सब टापु बिलागैल् पर्वत्‍वा बेपत्ता होगैल्। प्रका 
पचासपचास किलोक पत्‍थ्रा मनैन्‍हकम वर्षलग्‍लन। मनै पत्‍थ्रापानीक विपत्तिले परमेश्‍वरह सराप लग्‍ल काकरकि यी भारी विपत्ति रह। प्रस  प्रका 
सात खोर्‍या लेना सातठो स्‍वर्गदूतमध्‍ये एकठो म्‍वार पञ्‍ज्र आक कल “आओ उ महावेश्‍या कसिक सजाय पैठ्‌या कैक मै टुँहन देखैनेबाटुँ। उ महावेश्‍या धेर लद्‍यक किनारम बनल महानगर हो। यर 
संसारक राजाहुँक्र उ वेश्‍यसे व्‍यभिचार कैरख्‍ल ओ संसारक मनै वेश्‍यक व्‍यभिचारक मदले मट्‌वार होरल।” यशै  यर 
तब मै पवित्र आत्‍मले भरिपूर्ण हुइनु ओ स्‍वर्गदूत महीह उजार ठाउँओर लैगैल। उहाँ मै लाल जनावरकम चिउह्रल् एकठो जन्‍नीमनैयह देख्‍नु। उ जनावरक सातठो मुन्‍टा ओ दशठो सिङ रलहस ओ परमेश्‍वरह अपमान कर्ना नाउँ वाकर जीउभर लिखल रलहस। प्रका 
उ जन्‍नीमनैया चहकार बैजङ्‌ग्यार ओ लाल लुगा लगैलरह ओ स्‍वान महङमहङ मोतीक गहनाले जीउभर सिँगारल रलहस। वाकर हाँठम स्‍वानक एकठो खोर्‍या रलहस। उ खोर्‍या वाकर व्‍यभिचारक घिनलग्‍टिक फुहर चिजले भरल रलहस। यर 
वाकर लिल्‍हारिम एकठो गुप्‍त नाउँ लिखल रलहस “महाबेबिलोन संसारक सब वेश्‍या ओ घिनलग्‍टिक काम करुइयन्‍हक डाई।”
परमेश्‍वरक भक्तजनहुँकन्‍हक रगत ओ येशूक शहीदहुँकन्‍हक रगत पिक उ जन्‍नीमनैयह लट्‍ठ परल देख्‍नु
ओहीह देख्‍क मै धेर छक्‍क पर्नु
तब उ स्‍वर्गदूत महीह कल “टुँ काजे छक्‍क पर्लो” उ जन्‍नीमनैया ओ ओहीह बोकुइया सातठो मुन्‍टा ओ दशठो सिङ रहल जनावरक रहस्‍यक अर्थ मै टुँहीन बट्‌वैनेबाटुँ
टुँहार द्‍याखल उ जनावर एक समयम रह तर आब नैहो ओ गहिँर पातालमसे उप्‍पर निक्रुइया बा ओ नाश हुउइया बा। संसारक मनै ज्‍याकर नाउँ संसारक उत्‍पत्तिसे जीवनक किताबम लिखल नैहुइटन हुँक्र उ जनावरह देख्‍क छक्‍क पर्नेबाट काकरकि एक समयम उ जीवित रह आब मुरहल। तर पाछ फेदोस्र देखपर्नेबा। दान  प्रका  भज 
“यी बात बुझक लाग ज्ञान ओ बुद्धि चहठा। उ जनावरक सातठो मुन्‍टा कलक सातठो पर्वत्‍वा हो जहाँम उ जन्‍नीमनैया बैसल् बा
हुँक्र त सातठो राजाहुँक्र फे हुइट पाँचठो राजन्‍हक पतन होगैलन छैठवाँ राजा शासन कर्टिबा ओ सातवाँ राजा आम्‍ही अइल नैहो। ऊ अइलसे कुछ समयक लाग केल राज्‍य कर्नेबा
कौनो समयम जीवित रह तर आब मुस्‍याकल उ जनावर त आठवाँ राजा हो। उ राजा सातठोमध्‍ये एकठो हो ओ वाकर फे नाश हुइनेबाटस
“टुँहार द्‍याखल दशठो सिङ कलक दशठो राजाहुँक्र हुइट तर हुँक्र राज्‍य कर नैपैल हुइट। तर हुँक्र डान्‍चे समयक लाग उ जनावरसे राजक अधिकार पैनेबाट। दान 
यी दशठो राजन्‍हक एक्‍क उद्देश्‍य बाटन ओ हुँक्र आपन शक्ति ओ अधिकार उ जनावरह सुम्‍पनेबाट
हुँक्र पठ्‍रूक विरोधम लडाइँ कर्नेबाट तर पठ्‍रू आपन बलागैल् ओ रोजगैल् विश्‍वासी भक्तहुँकन लेक हुँकन जित्‍नेबाट काकरकि उहाँ प्रभुहुँकन्‍हक प्रभु ओ राजाहुँकन्‍हक राजा हुइट।”
स्‍वर्गदूत महीह यी बात फे कल “वेश्‍या बैसल पानी जौन टुँ द्‍याखटो उ विभिन्‍न देश जाति भाषक मनै हुइट
टुँहार द्‍याखल उ दशठो सिङ ओ जनावर उ वेश्‍यसे शत्रु होजैहीँ। वाकर सब चिज लुट्‌क ओहीह नङ्‌गा बनैहीँ। वाकर शिकार खैहीँ ओ आगीले भसम पारदेहीँ
काकरकि परमेश्‍वर आपन उद्देश्‍य पूरा कर्ना मन हुँकन देरख्‍ल ओ परमेश्‍वरक कहल वचन पूरा नैहुइट्‍सम हुँक्र एकजुट होक काम कर्नेबाट आपन राज्‍य कर्ना अधिकार उ जनावरह देहुइयाबाट
टुँहार द्‍याखल उ वेश्‍या संसारक सब राजन्‍हकम शासन कर्ना महानगर हो।”
तबदोस्र मै और एकठो स्‍वर्गदूतह स्‍वर्गसे ओल्‍हाइट्‍ देख्‍नु। हुँकहार भारी अधिकार रलहन र हुँकहार तेजले सारा पृथ्‍वी अजरार हुइल्
ऊ असिक कैक कर्रसे चिल्‍लैल
“महानगर बेबिलोन नाश हुइल्
उ महानगर भूतन्‍हक बैस्‍ना हरेक किसिमक दुष्‍टात्‍मा
हरेक अशुद्ध ओ फुहर पंक्षीन्‍हक बैस्‍ना ठाउँ होरहल। यशै   यर   प्रका 
काकरकि सब जातिक मनै
वाकर व्‍यभिचारक मद पिक मत्तारल
संसारक राजाहुँक्र ओहीसे व्‍यभिचार कैरख्‍ल
ओ संसारक व्‍यापारीहुँक्र वाकर
नैमेट्‍ना भोगविलासक कारण धनी होरल।” यशै  यर 
तब मै आकाशमसे और एकठो आवाज सुन्‍नु
“हे म्‍वार मनै उहाँसे निक्रो
नकि त वाकर पापक सँगसँग टुह्र फे पर्बो
ओ वाकर विपत्ति टुँहन फे भ्‍वागपरी। यशै  यर  
काकरकि वाकर पाप
स्‍वर्गसम रास लागल बाटस
परमेश्‍वर वाकर अपराध नैबिस्रैलहुइट। उत  यर 
ऊ टुँहन जसिक कैराखल
ओहीह फे ओस्‍तहँ करो
ऊ टुन्‍हक लाग ज्‍या जसिक काम कैराखल
वाकर दुइ गुणा घुमादेओ। भज  यर 
ऊ टुन्‍हक लाग मद खोर्‍यम जत्रा भररख्‍लह्‍या
वाकर दुइ गुणा कर्रा लग्‍नागरी घुमादेओ
ऊ जत्रा मानसम्‍मान पाइल
ओ ऐशआराम करल रह
ओत्रह ओहीह कष्‍ट ओ शोक देओ
काकरकि ऊ मनमन कठ्‌या
‘मै त महारानी होक बैसलबाटुँ
मै विधवा नैहुइटुँ
महीह कबु फे शोक कर नैपरी।’ यशै 
उहओर्से एक्‍क दिनम उ सहरम
मृत्‍यु शोक ओ अनिकाल
सारा विपत्ति अइनेबाटस
आगीले ऊ भसम पारजैनेबा
काकरकि वाकर न्याय कर्ना परमप्रभु परमेश्‍वर
शक्तिशाली बाट।”
उहीसे व्‍यभिचार करल वाकरसँग भोगविलासक जीवन जियल संसारक राजाहुँक्र उ सहर जर्टीरहल धूवाँ देख्‍क रुइनेबाट ओ शोक कर्नेबाट। इज 
वाकर दण्‍डक यातनक डरले दूरसे ठह्र्‍याक असिक कनेबाट
“शक्तिशाली बेबिलोन
ट्‌वारम कसिन दुर्दशा परिआइल
एकघरी ट्‌वारम दण्‍ड परल।”
संसारक व्‍यापारीहुँक्र वाकर लाग रुइनेबाट ओ शोक कर्नेबाट काकरकि कौनोजन फे हुँकन्‍हक व्‍यापारक मालसामान फेदोस्र कबु फे किनुइया नैहुइट। इज 
कौनोजन फे हुँकन्‍हक स्‍वान चाँदी रत्‍न मोती ओ मलमलक लुगा बैजङ्‌ग्यार लुगा रेसमी लुगा लाल रङ्‌गक लुगा ओ सब मेह्रिक वास अइना कठ्‍वा हाँथीन्‍हक दाँतले बनल चिज बहुमूल्‍य कठ्‍वा काँसक चिज लुहाक ओ सिङ्‌गमरमरक बनल चिज किन्‍नेनैहुइट। इज 
दालचिनी सब मेह्रिक मसला वास अइना धूप मूर्र ओ उज्‍जर धूप मद ओ त्‍याल मैदा ओ गोहूँ गोरुबच्‍छु ओ छेग्रीभेँरी घ्‍वार ओ रथ कमाराकमारी कुछु फे नैकिन्‍नेहुइट
व्‍यापारीहुँक्र ओहीह कनेबाट “टुँहार इच्‍छालागल मजा बात सब हेराइल। टुँहार धनसम्‍पत्ति ओ मानसम्‍मान सब नाश होगैल् आब उ कबु फे पैनेनैहुइटो।”
उ सहरम व्‍यापार कैक धनी हुइल् व्‍यापारीहुँक्र वाकरम परिअइना दुःख देख्‍क दूरहेँ ठह्र्‍याक असिक कटी बरा स्‍वरले रुइहीँ ओ शोक करहीँ इज 
“यी सहरम कसिन दुर्दशा परिअइलस
यी मलमलक मजा लुगा
बैजङ्‌ग्यार लुगा लगाए
स्‍वान हिरामोतीक गहना लगाए
एक्‍कघरीम वाकर सारा
सब सखाप होगैलस।” इज 
सब पानीजहाजक कप्‍तानहुँक्र जहाजम यात्रा करुइया नावीकहुँक्र ओ सामुद्रिक व्‍यापारीहुँक्र दूर ठह्र्‍यैल
ओ उ सहर जर्क निक्रल धूवाँ देख्‍क असिक चिल्‍लैल “यीअस भारी सहर त कौनो फे नैरह।” इज 
हुँक्र आपन कपारिम धूर डार्क रुइटी विलाप कर्टी असिक कल
यी सहरक धनसम्‍पत्तिमसे
पानीजहाजक मालिकहुँक्र धनी होरलह
एक्‍कघरीम उ नाश होगैल्। इज 
हे स्‍वर्गम रहल सबजन
वाकर सब नाश हुइलकम रमाओ
परमेश्‍वरक भक्तहुँक्र प्रेरित ओ अगमवक्ताहुँक्र
सबजन रमाओ काकरकि
ऊ टुँहन ज्‍या करल
वाकर लाग परमेश्‍वर ओहीह दण्‍ड देरख्‍ल।” व्‍य  यर 
तब एकठो शक्तिशाली स्‍वर्गदूत चक्‍याअस एकठो भारीनक पत्‍थ्रा उठाक असिक कैक समुद्रम फँक्‍ल
“यी महान सहर बेबिलोन फे
असहँक कर्रसे फाँक्‍जैनेबा
ओ उ फेदोस्र कबु फे नैदेखपर्ने हो। यर  इज 
वीणा बश्‍या तुरहीक आवाज
ओ गीत गउइन्‍हक सोर
आबठेसे ट्‌वारम कबु नैसुन्‍जैने हो
कौनो किसिमक शिप रहल मनै
कबु फे नैपाजैने हुइट
चक्यक आवाज फे
कबु फे नैसुन्‍जैने हो। इज  यशै 
दियक अजरार फे
ट्‌वारम कबु नैचम्‍कने हो
दुल्‍हादुल्‍हीक स्‍वर फे
ट्‌वारम नैसुन्‍जैने हो
काकरकि ट्‌वार व्‍यापारीहुँक्र
पृथ्‍वीक बराबरा मनै रलह
ओ ट्‌वार मन्‍त्रतन्‍त्रले
सब जातिक मनैन् ठग्‍लरलह्‍या। यर  
बेबिलोन सजाय पाराखल
काकरकि पृथ्‍वीभरिक अगमवक्ता
ओ परमेश्‍वरक सब भक्तन्‍हक रगत
उह सहरम बहाइल पागैल्।” यर 
तबदोस्र स्‍वर्गम मनैन्‍हक भारी भीडक आवाजअस असिक कहट्‍ मै सुन्‍नु
“परमेश्‍वरक प्रशंसा ह्‍वाए  हिब्रू भाषम हल्‍लेलूयाह कैजैठा।    पद फे हेरी।
मुक्ति महिमा ओ शक्ति परमेश्‍वरक हुइटन
उहाँ ठीक न्याय कर्ठ
ओ उहाँक न्याय सत्‍य बाटन
आपन व्‍यभिचारम सारा पृथ्‍वीह
भ्रष्‍ट बनैना उ वेश्‍यह उहाँ सजाय देरख्‍ल। व्‍य   राज 
उहाँ आपन सेवकन्‍हक रगतक बद्‍ला ओइहेसे लेरख्‍ल।”
हुँक्र फेदोस्र एकचो बरा सोरले कल
“परमेश्‍वरह प्रशंसा ह्‍वाए
उ महाभारी सहरह ध्‍वस्‍त पर्ना
आगीक धूवाँ सड्‌डभर उप्‍पर जैटीरठा।” यशै 
तब उ चौबीस धर्मगुरु ओ उ चार प्राणीहुँक्र सिंहासनम विराजमान रहल परमेश्‍वरह दण्‍डवत् कर्ल ओ असिक कैक जयजयकार कर्ल
परमेश्‍वरक प्रशंसा ह्‍वाए”
तब सिंहासनमसे बरा सोरम असिक कहट्‍ सुनमिलल्
“उहाँक आदर करुइयन
छोटीबरा सबजन
परमेश्‍वरक प्रशंसा करो।” भज 
तबदोस्र मनैन्‍हक भारी आवाजअस ओ छाँगमसे गिर्ना पानीक गर्जनअस ओ बद्री थर्कअस आवाज मै सुन्‍नु इज  भज   
“परमेश्‍वरक प्रशंसा ह्‍वाए
काकरकि परमप्रभु हमार परमेश्‍वर सर्वशक्तिमान् बाट
हम्र खुशी हुई रमाई
ओ उहाँक महिमा करी
काकरकि पठ्‌रूक भ्‍वाजक समय आगैल्
उहाँक दुल्‍ही अपन्‍हे तयार होरली
चह्‍कार ओ सफा मलमलिक लुगा
लगाइक लाग देगैलन।”
चह्‍कार मललिक लुगा कलक परमेश्‍वरक भक्त मनैन्‍हक धार्मिक काम हुइटन
तबदोस्र उ स्‍वर्गदूत महीह असिक कैक अह्रैल “यी लिखो पठ्‌रूक भ्‍वाजम निउटा पउइयन धन्य हुइट।” तब स्‍वर्गदूत महीह फेदोस्र कल “परमेश्‍वरक सत्‍य वचन यिह हो।” मत्ती 
तब स्‍वर्गदूतह आदर करक लाग मै हुँकहार पाउ पर्नु तर ऊ महीह कल “टुँ महीह असिक जिन करो। मै त टुँहार भैयनसे ओ येशूक सत्‍य वचन मन्‍ना सबजहनसे काम कर्ना परमेश्‍वरक सेवक केल हुइटुँ। परमेश्‍वरह केल दण्‍डवत करो काकरकि प्रभु येशू ख्रीष्‍टक प्रकट करल सत्‍यले जो अगमवक्तन प्रेरणा देठा।”
मै स्‍वर्ग उघ्रल देख्‍नु ओ उहाँ एकठो उज्‍जर घोर्‍वा रह। वाकरम सवार करुइया “विश्‍वासिलो ओ सत्‍य” कैजैठ। उहाँ ठीकसे न्याय कर्ठ ओ लडाइँ कर्ठ। इज  भज  यशै 
उहाँक आँख आगीक ज्‍वाँजाअस रलहन ओ उहाँक शिरम धेर मुकुट लगाइल रलहन। उहाँकम एकठो नाउँ लिखल रलहन उ नाउँ उहाँह बाहेक और कौनोजहन थाहाँ नैरलहन। दान 
उहाँ रगतम ब्‍वारल लुगा लगैलरलह। उहाँक नाउँ “परमेश्‍वरक वचन” रलहन
स्‍वर्गक सेनाहुँक्र सफा उज्‍जर मलमलिक लुगा लगाक उज्‍जर घोर्‍वकम चिहुर्क उहाँक पाछपाछ लग्‍ल
उहाँक मुहमसे एकठो धर्‍यार तरवाल निक्रल रलहन। उह तरवालले उहाँ जातिजातिक मनैन कटुइयाबाट ओ हुँकन्‍हकम कर्रा शासन करुइयाबाट। उहाँ कोलम अङ्‌गूर पेर्क रस निकारअस सर्वशक्तिमान परमेश्‍वरक रिसक कोलम हुँकन पेर्नेबाट। भज  यशै  योए  प्रका 
उहाँक लुगा ओ जाङ्‍घम “राजाहुँकन्‍हक राजा ओ प्रभुहुँकन्‍हक प्रभु” कना नाउँ लिखल रलहन
तब मै एकठो स्‍वर्गदूतह दिनम ठह्र्‍याइल देख्‍नु। ऊ आकाशम उर्टिरहल सब चिँरैन बरा आवाजले असिक कल “आओ परमेश्‍वरक भारी भ्‍वाजभत्‍यारम जम्‍मा होओ। इज 
टुह्र राजाहुँकन्‍हक सेनापतिन्‍हक शक्तिशाली मनैन्‍हक घ्‍वारन्‍हक ओ उहिँम सवार हुउइयन्‍हक फुक्‍का ओ कमाराकमारीन्‍हक छुटी ओ बरा सबजन्‍हक शिकार खाओ।”
तब उ जनावर ओ संसारक राजाहुँक्र आपनआपन सेनन् लेक उज्‍जर घोर्‍वकम सवार हुउइयक ओ उहाँक सेनन्‍हक विरोधम लडाइँ कर जम्‍मा हुइल् मै देख्‍नु
तब उ जनावर ओ वाकर उपस्‍थितिम अचम्‍मक चिन्‍ह देखैना झूटा अगमवक्ता दुनु पक्राउ पर्ल। असिन अचम्‍मक कामसे उ झूटा अगमवक्ता उ पशुक छाप लेना ओ मूर्तिपूजा करुइयन छल कैरख्‍लहा। उ दुनु जन बर्टिरहल गन्‍धकक् आगीम जिटीह फाँक्‍गैल। प्रका 
बाँकी रहुइयनजुन घोर्‍वकम सवार हुउइयक मुहमसे निक्रल् तरवालले मुवागैल ओ सब चिरैँ हुँकन्‍हक शिकार अघाअघा खैल
तबदोस्र मै एकठो स्‍वर्गदूतह स्‍वर्गसे टर आइट देख्‍नु। हुँकहार हाँठम अतल कुण्‍डक साँचा ओ भारी सिक्री रलहन
ओ उ अजगर पकर्क एक हजार वर्षसमक लाग बाहान्‍देल। उ अजगर त सुरुक सँप्‍वा या भूतन्‍हक रज्‍वा शैतान हो। उत 
उ जातिजातिक मनैन छल कर नैपाई कना हिसाबले स्‍वर्गदूत ओहीह अतल कुण्‍डम डारदेल ओ ताल्‍चा मार्क मोहर लगादेल। एक हजार वर्ष बिति कलसे कुछ समयक लाग खुल्‍ला छोरजैने बा
तबदोस्र मै सिंहासन ओ उहिँम बैठुइयन देख्‍नु हुँकन न्याय कर्ना अधिकार देगैल् रलहन। येशूक देखाइल सत्‍य बात ओ परमेश्‍वरक सन्‍देश सुनाइल कारणले मुवापाइल मनैन्‍हक आत्‍मा फे मै देख्‍नु। हुँक्र जनावर या उ मूर्तिह नैपूज्‍ल रलह ना त आपन लिल्‍हारिम या हाँठम वाकर चिन्‍ह लगैलरलह। हुँक्र फेदोस्र जिक उठ्‌ल ओ एक हजार वर्षसम ख्रीष्‍टसे राज्‍य कर्ल। दान 
तर बाँकी मुर्दा एक हजार वर्ष बितल त जीवित हुइल। यी पहिल पुनरुत्‍थान हो
पहिल पुनरुत्‍थानम सहभागी हुउइयन धन्य ओ पवित्र हुइट। हिँकन द्वासर मृत्‍युक शक्तिले कुछु कर नैस्‍याकी तर हुँक्र परमेश्‍वर ओ ख्रीष्‍टक पूजारी होक उहाँकसँग एक हजार वर्षसम राज्‍य कर्नेबाट
एक हजार वर्ष बिति कलसे शैतान वाकर कैदमसे मुक्त कैजउइया बा
ओ पृथ्‍वीक चर्‍योओर रहल देशदेशक मनैन छल या गोग ओ मागोगह लडाइँक लाग जम्‍मा कर निकर्क अउइया बा। हुँकन्‍हक संख्‍या समुद्रक बालुरअस धेर हुइनेबाट। इज  
हुँक्र सारा पृथ्‍वीभर फैलगैल ओ परमेश्‍वरक भक्तहुँकन्‍हक बैठना ठाउँ ओ उहाँक प्रेम करल सहरह घेरा डर्ल तर स्‍वर्गसे आगी वर्षल ओ हुँकन भसम पारदेहल
जातिजातिक मनैन छल्‍ना दुष्‍ट शैतान आगी ओ गन्‍धकक् कुण्‍डम फाँक्‍गैल् जहाँ उ जनावर ओ झूटा अगमवक्ता फाँक्‍गैल् रलह। हुँक्र उहाँ रातदिन सड्‌डभर यातना भोग्‍टीरनेबाट
तब एकठो भारी उज्‍जर सिंहासन ओ उहिँम विराजमान रहुइयह मै देख्‍नु। उहाँक सामनेसे पृथ्‍वी ओ आकाश भागल ओ फेदोस्र नैदेखपरल। दान 
मै छुटी ओ बरा सब मुवलहुँकन सिंहासनक सामनेम ठह्र्‍याइल देख्‍नु। ओ धेर किताब बिठ्‍नाइल रह और एकठो किताब फे बिठ्‍नाइल मै देख्‍नु जौन जीवनक किताब हो। उ किताबम लिखल अनुसार हुँकन्‍हक काम अनुसार मुवलहुँकन्‍हक न्याय कैजाइटह
समुद्र उहिँम रहल मुवलहुँकन देडारल ओ मृत्‍यु ओ पाताल फे हुँकन्‍हम रहल मुवलहुँकन देडर्ल। हुँकन्‍हक सबजन्‍हक आपनआपन काम अनुसार न्याय हुइलन
मृत्‍यु ओ पाताल अग्‍निकुण्‍डम फाँक्‍गैल। यी अग्‍निकुण्‍ड द्वासर मृत्‍यु हो
ज्‍याकरज्‍याकर नाउँ जीवनक किताबम लिख्‍गैल् नैभेटागैल् हुँक्र अग्‍निकुण्‍डम फाँक्‍गैल
तबदोस्र मै लौव आकाश ओ लौव पृथ्‍वी देख्‍नु काकरकि पैल्‍हक आकाश ओ पैल्‍हक पृथ्‍वी बितरलहा ओ समुद्र बिलारलहा। यशै    पत्र 
तबदोस्र मै पवित्र सहर लौव यरूशलेम स्‍वर्गसे या परमेश्‍वरक लग्‍घसे टर ओल्‍हाइट देख्‍नु। ऊ आपन दुल्‍हक लाग सिङ्‌गारल दुल्‍हीअस रलही। यशै   प्रका 
सिंहासनमसे एकठो बरा सोर मै असिक कहट्‍ सुन्‍नु “हेर परमेश्‍वरक बास मनैनसे होरहल। उहाँ हुँकनसे बास कर्नेबाट ओ हुँक्र उहाँक प्रजा हुइनेबाट। परमेश्‍वर अपन्‍हे हुँकन्‍हक परमेश्‍वर होक हुँकन्‍हकसँग रनेबाट। इज  लेवी 
हुँकन्‍हक आँखिक सब आँस उहाँ पोँछदेहुइयाबाट। आबठेसे कौनोजहन मुव नैपरहीन। कौनोजहन शोक ओ दुःख मान नैपरहीन। काकरकि पैल्‍हक सब बात बितगैल्।” यशै   
तब सिंहासनम विराजमान रहुइया परमेश्‍वर महीह असिक कल “हेरो आब मै सब बात लौव बनुइयाबाटुँ।” उहाँ असिक फे कल “यी लिखो यी बात विश्‍वासयोग्य ओ सत्‍य बा।”
उहाँ महीह फेदोस्र कल “आब सब काम पूरा होस्‍याकल। अल्‍फा ओ ओमेगा शुरू ओ अन्‍तिम मैहे हुइटुँ।  “अल्‍फा” कलक ग्रीक भाषक बाह्रखरीक सुरुक अक्षर हो ओ “ओमेगा” जुन अन्‍तिम अक्षर हो। जे पियासल रही ओहीह मै जीवनक मुलमसे बिना म्‍वालक पिय देहुइयाबाटुँ। यशै 
जे जिती ऊ यी सब अधिकार पउइया बा मै वाकर परमेश्‍वर हुइबुँ ओ ऊ म्‍वार छावा हुइनेबा।  शमू  भज 
तर डरप्‍वाँकहुँक्र धोखेवाजहुँक्र घिनलग्‍टिक काम करुइयन ज्‍यानमाराहुँक्र व्‍यभिचारीहुँक्र मन्‍त्रतन्‍त्र करुइयन मूर्तिपूजा करुइयन ओ झूट बोलुइयन यी सबजन आगी ओ गन्‍धक दन्‍कना कुण्‍डम फँक्‍वापैहीँ। यी द्वासर मृत्‍यु हो।”
तब उ सात अन्‍तिम विपत्तिले भरल सातठो खोर्‍या रहल सात स्‍वर्गदूतहुँक्रमध्‍ये एक जन आक महीह असिक कल “आओ मै टुँहीन पठ्‌रूक गोसिन्या उहाँक दुल्‍ही देखाइटुँ।”
तबदोस्र मै पवित्र आत्‍मले भरिपूर्ण हुइनु ओ स्‍वर्गदूत महीह ढ्‍याङ पर्वत्‍वम लैगैल। स्‍वर्गदूत महीह परमेश्‍वरकठेसे टर ओल्‍हैटीरहल पवित्र सहर यरूशलेम देखैल। इज 
उ सहर परमेश्‍वरक महिमले चम्‍कटह। वाकर चमक एकठो बहुमूल्‍य मोतीकअस रह। यी निखार हिरामोती अस रह
वाकर चारिओर भारीनक ओ ढ्‍याङ पर्खालले घ्‍यारल रह। पर्खालक बाह्रठो गेट रह ओ हरेक गेटम एकएकठो स्‍वर्गदूत लागलरह। उ गेटम इस्राएलक बाह्र कुलक नाउँ लिख्‍गैल् रलहन। इज 
पूरुबओर तीनठो उत्तरओर तीनठो दखिनओर तीनठो ओ पश्‍छिउँओर तीनठो गेट रह
सहरक पर्खालक बाह्रठो जग रह ओ उहिँम पठ्‌रूक बाह्र जन प्रेरितन्‍हक नाउँ लिख्‍गैल् रह
महीसे बोल्‍ना स्‍वर्गदूतक हाँठम उ सहर वाकर गेट ओ पर्खाल नापक लाग एकठो स्‍वानक नप्‍ना लट्‍ठी रलहन। इज 
उ सहर चार ओरसे लम्‍बाइ ओ चौडाइ बराबर रह। स्‍वर्गदूत डण्‍डीले नापबेर उ सहर दुइ हजार दुइ सय किलोमिटर रह। वाकर लम्‍बाइ चौडाइ ओ उचाइ बराबर रह
स्‍वर्गदूत उ सहरक पर्खालक मोटाइ फे नप्‍ल ओ मनैन्‍हक चलाइल नापअनुसार साठी मिटर हुइल्
उ पर्खाल चमकदार पत्‍थ्रले बनल रह ओ सहर निखार स्‍वानले बनल रह ओ सफा सिसाअस चम्‍कना रह। यशै 
पर्खालक जग अनेक किसिमक बहुमूल्‍य पत्‍थ्रले सिङ्‌गारल रह। पहिल जग चमकदार पत्‍थ्रक द्वासर नीरक तीसर हरितमणिक चौथा पन्‍नक
पाँचवाँ आनिक्‍सक छैठवाँ लालमणिक सातवाँ पितमणिक आठवाँ बेरूजक नववाँ पुष्‍पराजक दशवाँ लसुनेक ग्यारवाँ निलमणिक ओ बाह्रवाँ कटेलक रह
उ बाह्रठो गेट बाह्रठो मोतीले बनल रह। हरेक गेट एकएकठो मोतीले बनल रह। वाकर सडक चह्‍कार सिसाअस निखुर स्‍वानक रह
मै उ सहरम कौनो मन्‍दिर नैदेख्‍नु काकरकि सर्वशक्तिमान परमेश्‍वर ओ पठ्‌रू जो मन्‍दिर हुइट
उ सहर अजरार बनैना सूर्य ओ जोन्‍ह्‍यक आवश्‍यक नैहो काकरकि परमेश्‍वरक महिमा उहाँ चम्‍कठा ओ पठ्‌रू जो वाकर दिया हुइट। यशै 
संसारक सब मनै उहाँक अजरारम नेङ्‌गुइयाबाट ओ सबओरिक राजाहुँक्र आपन धन मानसम्‍मान उहँ अनुइयाबाट। यशै 
उ सहरक गेट कबु बन्‍द नैहुई काकरकि उहाँ कबु फे रात नैहुइनेहो। यशै 
सब जातिक मनै उहाँ आपन मानसम्‍मान ओ धनदौलत अन्‍नेबाट
तर कौनो अशुद्ध चिज घिनलग्‍टिक बात ओ झूट बोलुइयन कौनो हालतम फे वाकर भित्तर पैँठ पउइया नैहुइट। पठ्‌रूक जीवनक किताबम नाउँ लिखल केल भित्तर पैँठ पउइयाबाट। यशै  इज 
तबदोस्र स्‍वर्गदूत महीह स्‍फटिकअस चह्‍कार जीवनक पानीक लद्‍या देखैल। उ लद्‍या परमेश्‍वर ओ पठ्‌रूक सिंहासनसे निकर्क इज  जक 
उ सहरक सरकक् बीचमसे बहटह। उ लद्‍यक डिउँम जीवनक रूख्‍वा रह जौन रूख्‍वा हरेक मैन्‍हम बाह्र किसिमक फारा फराए। वाकर पत्‍याजुन जातजातिक मनैन चोखाइक लाग बिर्‍वा रह। उत  इज 
आबठेसे उ सहरम कबु फे सराप नैपर्नेहो। परमेश्‍वरक ओ पठ्‌रूक सिंहासन उहाँ रनेबा ओ उहाँक सेवकहुँक्र उहाँक आराधना करहीँ। जक 
हुँक्र परमेश्‍वरक अनुहार देखहीँ ओ उहाँक नाउँ हुँकन्‍हक लिल्‍हारिम रहिन
उहाँ कबु फे रात नैहुइनेहो उहाँ दिया या घामक अजरार चहने नैहो काकरकि परमप्रभु परमेश्‍वर जो हुँकन्‍हक अजरार हुउइया बाट। हुँक्र सड्‌डभर राज्‍य करुइयाबाट। यशै  दान 
तबदोस्र स्‍वर्गदूत महीह कल “यी वचन विश्‍वासयोग्य ओ सत्‍य बा। अगमवक्ताहुँकन पवित्र आत्‍मा देहुइया परमप्रभु परमेश्‍वर आपन सेवकहुँकन आब झट्‌टहेँ ह्‍वाए अइना घटना देखाइक लाग स्‍वर्गदूतह पठारख्‍ल।”
“हेरो मै हाली अइटिबाटुँ
यी किताबम लिख्‍गैल्
अगमवाणीक वचन मनुइया धन्य हो।”
यी बात सुन्‍ना ओ देख्‍ना मै यूहन्‍ना हुइटुँ। जब मै यी बात सुन्‍नु ओ देख्‍नु तब महीह यी बात देखैना स्‍वर्गदूतक पाउ पर्क दण्‍डवत् करक लाग रनहुँ
तर ऊ महीह कल “असिक जिन करो। मै त टुँहार अगमवक्ता दादुभैया ओ यी किताबक वचन पालन करुइयाअस परमेश्‍वरक सेवक केल हुइटुँ। परमेश्‍वरह केल दण्‍डवत् कैक उहाँह आदर करो।”
ऊ महीह आम्‍ही कल “यी किताबक अगमवाणीक वचन गुप्‍तम जिन ढरो काकरकि सब बात हुइना समय लग्‍घ आरहल
दुष्‍ट काम करुइया दुष्‍ट काम कर्टिजाई फूहर काम करुइया फूहर काम कर्टिजाई धर्मी मनैया धर्मी काम कर्टिजाई ओ पवित्र मनैया पवित्र हुइटिजाई।” दान 
“हेरो मै झट्‌टहेँ अइटिबाटुँ
हरेक मनैयह वाकर काम अनुसार
देना इनाम म्‍वारठे बा। यशै   भज  यर 
मै अल्‍फा ओ ओमेगा
पैल्‍हा ओ अन्‍तिम
सुरु ओ अन्‍त्‍य हुइटुँ।” प्रका   यशै  
आपन लुगा धोक सफा ढरुइयन धन्य हुइट। हुँक्र जीवनक रूख्‍वक फारा खाइ ओ उ सहरम पैठ पैना अधिकार पैनेबाट। उत  
तर कुक्‍कुर मन्‍त्रतन्‍त्र करुइयन व्‍यभिचार करुइयन हत्‍या करुइयन मूर्तिपूजा करुइयन असत्‍य मन परुइयन ओ असत्‍य हिसाबले चलुइयन सहरक बाहर रठ
“मै येशू आपन स्‍वर्गदूतह टुँहारठे मण्‍डलीक लाग यी बात थाहाँ देह पठारख्‍नु। मै दाऊद राजक कुलक सन्‍तान हुइटुँ ओ बिहान हुइना ब्‍यालक चम्‍कना तोरैँया हुइटुँ।” यशै 
पवित्र आत्‍मा ओ दुल्‍ही कठ “आई।” जे सुनी ऊ कही “आई।” जेहीह पियास लागी ऊ आए जे इच्‍छा करी ऊ जीवनक पानी निःशुल्‍क पिय। यशै 
यी किताबक अगमवाणीक वचन सुनुइया हरेक मनैयह मै यूहन्‍ना यी चेताउनी देहटुँ जे यिहिँम कुछु थपी कलसे ओहीह परमेश्‍वर यी किताबम लिखल विपत्ति थपदेनेबाट। व्‍य  
ओ कुई यी अगमवाणीक किताबक वचनमसे कुछु बात हटाइ कलसे परमेश्‍वर फे जीवनक रूक्‍खोक फारा खैना ओ पवित्र सहरम जैना वाकर हक हटादेहुइयाबाट
यी बातक गवाही देहुइया कठ “जाट्‌टीसे मै झट्‌टहेँ अइटिबाटुँ।” आमेन। आई हे प्रभु येशू
प्रभु येशूक अनुग्रह सबजहनसे पलरह। आमेन
हम्रे लडियक किनारे कुछ घरि बैठल रलि
आपन कब हो टे पाला
जब टिपुन्ना डगर पुगठ् टे टरे हेर्लेसे कैयाँ कुचिल खोल्ह्वा बिल्गठ्
बुढनी माटिमे चित्र बनाए
डेखट सुनट सब हस् मनै बेपरियन आपन डोकान बेपार एक डिनके लग बन्ड कैके बिराइँट
मुँस्वा टे बरा मजासे नाचे जन्नहाँ रहे
कोइ आपन संघरियनके काठिक बोझा बनाइक लाग डहियाँ काटटहिँट
जोन हुइल बा उहिहे सामना करहि परहिस्
कैके इसारा करटहे
टाटुल गन्ढ फेन आइल बाबा बघ्वक
हमार भेट घनगर हुइ लागल रहे
पाछे हेड मास्टर आपने स्कुल्हिया हो कैह्के कुछ कम कराइ कलाँ
कहुँ भरखर डब्लि फुटे मचल रहे
याम संघारक राम रामके जवाफ
का बोना हो
औरे जानवर असक ओइनके फेन आपन भासा नै रहिन
कब पैठटो भैया टुहुरे
इ मनमे सनाटा छाइल रहे
बिग्रल सामान रहिहिस् टबो फेन उ कुछ सोचके बेचि
‘टु टे ओकर संघरिया हुइटो
किटो ढुवाँठले गोर सेकिँट
लाल पयर उजर गुलाब मेरमेरक गुलाब फूला खोब फुलल रहे
कुछ घर परसे आपन पाछेसे
आपनसे अपनहँ
कोड्रा डुइठो मुना ओ एक बोझा पैँरा
बुढनी पछपच्छिहिँ लागल
यहाँ हमार डेरामे एक टना बनाके खैना जाँगर नै रह
ओ ठौरे पान पना नका
हर बहान अब उहनहे हेरके सु हुए
खुसि लागल टोहार बाट सुन्के
अब रहल खानपिनके सरजामा करना
मिनी आब स्कुल जाइ लग्लिन
ओ ज्ञानी ओ जोगनियाँहे बचैलाँ
गल्लिक एक पाँजर गग्रिम पानि लेले उहे बठिनियाँ
संसार ओ रज्वक डुरि बा वहाँ
‘हजुरके यि बाट सहि हुइ कलेसे हाँ मैं गइनुँ
झरनहियाँमे टिट्याइल टिट्याइल ढान रोग्याइलअस
सानुु फुलुङ्गा फुँकल्
काम करेबेर पटापाइल इ लेबरसे टे मिस्टरियनके मजा बटिन
काल्ह ढुरहेरि हो
बाँसक ढोङ्रासा फेन बनठ्
आगे पाछे टे किसन्वा राट डिन कर लगैले रठाँ
कोिटम डडहे लेहे गैल मनै
डल आझ महाँ खुस रहे
फेनसे नेपालगज जैना डन लगे आगइल रहे
बाबा एक घचिक टे टारेमुरि लगैले झोंकरैले रैह्गैलाँ
सनच हुइल बा
मुले यार इजहार करना ठाउँ गलट परल
‘आपन बोक्सिनियाँ छाँहि लेके जाउ यहाँसे
आइट आइट सेंठ्वक घर पुगठ्
यार हुजाइ
कुछ घर आराम करे परल काहुन
कब ओराइकना मेरके
बहुट कम लका आइल रहँट यापस
जलम डिनके सुभकामना
फुलमटिया आपन नानल् बुक्किक मुट्ठा डेटि –‘डाइ इ फुला
टुहिन मैयाँ करुइया खेलौनन
ओकर छाला महा लरम बिल्गाइटहिस्
क्याप्टेन हाँस्ल – ‘राजा इ जिनावर डेख्लाँ टे खोबे खुस हुइहिँ
डाडु डाडु का का मिलठ् हिमालमे
अब टोहार मनका बाट महन का पटा
मोरिक लग आज एकठो लावा बिहान रहे
हरे फेन अब का हुगइल
मै उहनहे हेरके डवाना हुइलुँ
ठक बा मोर फेन
ल बेन अब हे जाइ नै
ढान कट्नासे एक अँठवार पहिलहें मसरि बोजाइठ्
टकापुर बंगला हमार गाउँसे डुर कलेसे डुरे बा
इ मनमे टे बस चमेल बट
‘हो टे काहुन
डसियक रौनक सक्कुओर छाइल् रहे
रज्वा डरबार चलैना मजा गुन पैले रहे
कट्नि ओराइट सस्सा नै उल्झा हुजाए
ओइने घरक बर्डा फेन हेरिँट
जब रारा फुलठ् बगरवामे भुर्ना उजरे बिल्गाइठ्
ओकर मनैं डाइबाबक बिना उ रहे नै सेकठ जिए नै सेकठ
हुँकार आरिस रहिन
यकर बाटेम महिन ओत्र पटा नैहो
उ काम फेन उसर्ना हुइठ्
डोसर रोज बुनु डिडि महिँहे कलि–
‘अब फेन उहे बाट
माघ लहाइल टिसर डिन बुडु हम्रहिन सक्हुन छोरके चल्गइलाँ
चाहे अपने घरक मनै ना रहे
पानम छुइक – छुवा खेल सु हुइल
मनै पुलेसे टे लाजो लाग
कहुँ उहने डेठु क कैके
टबहि ठाँठि मनसे डुइ लवन्डिन उटरलाँ
अइसक औरे गाउँ आके
बर्खा ओरारख्ले रहे
कना आसा करले बटाँ
बम्फलि लगैना काम हुए
बाटक ठेकान नै हुइल
‘टोर छावा छुनुवँक झे का विचार बटिस् ’ किसन्वा पुँछट
बनियाँँ कलक जे सामान बेंचठ्
ओ कहल– ‘टु आपन मुटु उ कौवाहे डेले रहो
उम ओइसन हो का ’
यहोंर डुम्नि–डुम्ना भर्ङ्गहा खेट्वक ढेंङ मेर्वामे मुँस लागे लागिँट
महँहे आपन ओरसे बहले जो रहुँ
काहे कि रज्वा आपन राजगड्डिसे डुर बैठल रहे
चौकिडरवा कहे लग्ठिस् – ‘अरे के हो रे चाना उँखार्टा ’
हरना कछेक अगवा बिल
टिहुँपर ढुमरिक खेटवा भरङगहा फेन रहे
आढा जाने अखोरि कैना
पानि डारके सब गँहरा ठका डेहो
पानि महा छोट
घाँस लौटके सैल बगरवा काइल हुइल
हम्रे कल्वा खाइ घरेक भिट्टर छिर्लि
का करटटाँ मलवरया मनैयहाँ खेवामे
बहान बार मेला टे जैना
एक घचिक पाछे हँठिया पानि ओर गइल्
ओकर डियक टेंम्ह हेराइल् बटिस्
उ चामचिम का का सोच्टा का का
उहे मारे बावा महिँहे काल्हि जनैले रहिँट
लगभग डन परसे हुइना रहे
छ साट आठ नौ डस कहो
बाबा महिँहे मजासे चिहुराइ नैपइलाँ
श्याम संघारिसे काल्ह भेटब कैह्के बिडा हुइलि
टब टब कुछ ना कुछ सरजामा हुइट रहे
मैं हजुरके बल्गर राज्यके छाँहिक टरे फरल एकठो भट्ठर किल हुँ
घरे वहाँ डाइ–बाबा कबटक अक्केलि घरबार खेटिपाटि हेरहिँ
भेट्नामे रहे
लका कयामे बैठल खोब हला – बोग करटहँट
यार बुड ओ डडक गोचन समोले खोब रोइलाँ
टब कोचग कलास टे बा झे
गैयक लग्गे बैठल डाइबाबा गैयाहे फुस्लाइटहिँट
सब ओर ओजरार रहे
संघार चल गोर ढोइ
डुनु संघार चाहेसँगे रोट खाइट भरम
गोल कैके आइँट टे
आझ पह जैना हो क नै मन अगुनछगुन हुइटहे
उ आपन टारमे नेंगटा
उम अइसन हो बाट
रज्वा ओ रज्वक डरबारमे रहल जन्ना सुन्ना मनैं बुढनीक मनके चोट कइसिक डेखिहिँ ओ कइसिक बाट फरटाइहिँ
मुले आझुक इ लावा ठाउँ
टब्बहें डोसर कौवा झट्से मछरिया झपोसके भागडेहल्
नै टे बनियक डोकान कइसिक चलि
मुग्लिन पुग्के खुलल
भैया खेचुहियक बाट फेन सुनाइठ् ‘एक्ठो बा खेचुहिया ना पानिम रहे सेकठ् ना ढिकुवम यकर उपाय पुँछ्ले बा ’
अका जो सुनके मन अभन उहे खकट बा
हम्रहिनहे फेन बाट सुनैहिँ
हँठिया कुक्रा ओ बिलरिया रोइट सुनल्
बरखहिया सामाजामा हुइटहे सायट
हम्रे मचियामे बैठ्लुँ
अइ का हुइटा अकेलि बरबराइटो ’
महिनक हर अठ्वारके एक डिन उ बुच्चर छुट्टि करठ्
पानि मंगुइया नै हो कोइ
गोला पटाका डागल पोग पाग
आपन गाउँक अन्हार किल हेरके
उ लरटेज हुराख्ले रह
आझुक डन कइसक बटैना हो
गाउँक लर्कनसँग छुर कबड्डि खेल्टि गोरु–बछ्रु चरैटि गुजरल बचपन
बनियाँँ कलक बेपरिया हो
हेरो हेरो हालि हालि करो
डाडु कहे लगठिस् ‘टैं यहाँसे भाग टुहिन केउ नै बलैले हो
पहल हेराइमे मन परगइलुँ मै
चार कलास मनसे सक्कु रिजल्ट ढैले रहुँ
अस्कल रग्गा बा
याम संघारनसे डुनु जाने
“टुँ मक्रा नै डेख्ले रहो ” बुर्ह्या मक्रा पुछल्
हर चजमे यार
घरक चुल्हिम आगि बारे नै परिन
कटरा गारि सुने परल यार
मै बयालसँगे उरटुँ
केयट नम्मा सास लेके आपन करिया पख्ना फटफटवइटि ठोरचे बुढनीक लग्गे सरल्
रारा फुलठ् टे खोंघिया फेन बिन्जाइठ्
डाइन सनचसे काम करिँट
कुछु कर्ना जाँगर नै ओल्हैलिस्
‘बघवा खाइ नै जइठाँ फुलु
’ डाइ डुर्वइठिस्
जबसम मुँह ओ आँखि बाहर नै निकरल
डनक बजे ओर बस नेपालगजज पुगाइल हहन
न कहटि मछिया मक्रक जालम परगइल
सु हुइल बटल दन
टुहरे गाउँ पुगरख्बो टे हम्रे बल्ले नेँगब
महिन अइसन का करे लाग
उहे समय मौरिघाटमे भरखर बरवार टेक्निकल स्कुल बनटहे
अब मै कइसिक लिउ हुँकार बाट हे
ठन्चे कुल ढिला हुजाइट
उ आउर मढनके वास्टा नै कैल
कुमार संघारक डन कहया आइ जाने
ओइनके टरे जब फेन कौनो लौव लडिया बहट डेख्के बुढनीक मनेम डर
सेमरक लाले फुलल ढोटा फूला
लेना डिन सकारे लहाके बिना बोलल लेठाँ
ओइनहे सखाइ चमेल फेन लागल
पान पवाके सेकके बैठल रहुँ
डुनु जाने मिलके एक्ठो ठाँठ लगैलाँ
टब उ मनके बाट कहक लाग केयटके ओर लिहुरल–
साँझ– साँझ घरे ओर लिल संघारसे
‘का हुइ रि का सोच्लेरबो टे का हुइठ्
खवाउ टे फेन कइसक
डड काह फेन भो ¥ याइल रहे
यहाँ अट्ना मजा बा
कोडरा लेले कुल्वक मोहरा पुगिँट
का हो टे
संघार कवा खाइक लग अिज करटहँट
हाँ लेटे डेल
कुछ घचि परसे ढेबर लर्बरैटि बोल्लि
ज्ञानि बर्का आँखिक् मढवा हो
चल अपनेनके फेन भोजहा घरओर
काका’ डाइ कहल– ‘उ छोटेमे हमारे ठन अइलि रोइटि
बुढनीक पख्ना बल्गर बटिस्
पहिले टे डिन उठ्वासम पठरिम परल रहि
चल टे महन फेन महा जार लागटा यार संघार
जुर बयाल् पैलेसे
अहोइ ’ केयट चिल्लाइल– ‘एकचो आउर कहो टे
एक फेरा टे मोर भोजके बाट फेन उठल
उहाँ डुहुनहे जेबरइसे माफ मागे कहलाँ
अँ– अँ टुहन टे लबे कर ओटे
याम संघारसे बाट बवैट – बवैट कब नँडैलुँ पटे नै चलल
मुर परसे ढकया उटारके बैठल
झन्झटसे अछट्टे रहठाँ
गेंक्टहा बिलम कबो कबो टे साँप फेन मिल्ना
टुहन आपन आँखक आघे डेलुँ
उ कुछ उपाय बटाइठ कि
इहे बाट लेके डड मनमल रहे
जब उ बाहर आइठ्
टुलटुल ढेबर
बुढनी उहिहे सन्क्याइल
सिट जुरार पम उरचल – गुरचल करट िजउ नडाइल
संघारि कल्वा बनाके खाके सेकरख्ले रहिँट
बाबुनके रगबरग फुना लगाडेले रहँट
उम भरखे ख्याल आइल
मुले अँढार हुजाइ
हुँका पालैसे सुगट बा बुट बा
सब कुछ ठक चलट िजिगम
पहिले डुइ डिन भिजाइठ्
पाँच बरस पाछे मिनिक जलम डिन आइटिस्
उम मै फेन का करे नकरल मनै कहाँ उल्ज गइलुँ
पोरह् सालिक डसियम टिका लगैलक ठाउँ हेर मारल
आउर मढ का करे अट्रा जुनसम् नैअइलाँ
खलसया नेपालगज – नेपालगज कैके चलाइटहे
का करटुँ का करटुँ
हप्टा डिन ढान बोकाके टब बल्ले गैलुँ
िजहनसे मै नडरखसे आपन हर एक बाट कहे सेठुँ
शिक्षा समुहके अंग्रेजी विषयमे नाउँ लिखा डेलाँ
बाबा सुरिक सिकार नानडेले रहे
मोर टरेक जिउ कट्रा गरुक हुइल बा
केने लडयम बाह आइ क का
मोर कामकाज ओ डिनिक कामेक लेखाजोखा रहे
बसमे बैठल बहुट बेर हुइगिल रहे
खर्हेले किल घर नै बनठ्
टब्बे उ पियाजि रङके फुला डेखल्
जैना टे रहे छावा
डुरसे अंग्रिक इसारासे अपन गाउँ डेखैलि
आँखिक कोन्वा मन्से आँस छल्कट डेखाइटहिन
उ टे उहे बंगलामे मोर सहाराममे गिर्नासे बचल लवन्डि रहे
भारि किसानन्के जुन बिग्लहरिन् हुने
एक डिन फेन आपन घरक मनैनसँगे लर्का बच्चन सँगे बैठ्ना सँपार नै मिलैठे
‘मजै बटुँँ
घर पुगट अँढार हो राखल रहे
‘बसन्टि’ अइ कट्रा सुग्घुर रङ ओ नाउँ
छुटिसे जुरल हमार गाउँ मनिक नाट ‘बुडि’ नाउँ टे जने का रहिन्
बुढनी डरक मारे जोरसे चिल्लाइल ओ ओइनके बिच्चे गइल
महन फेन टे आपन गाउँ ठाउँ
बाँस सिट्ना कामहे ढार मर्ना फेन कठाँ
टनेह टे खोब खवाइटहो
‘पाछक बाट टे पाछे हुइबे करि
कोचग कलासके पेला पेल लखाइ
‘हरे नै गरयहिँ का
आपन मैगर खेलौनन्से आब कब्बो भेट नै हुइ कैह्के मिनी रोइ लागठ्
–‘आझ टु फँसगिल बाटो हौस्यार रहोहो नै टे बाबा बघवक अहरा बन्जिबो
मै टे चाहटुँ इ सँगट जुगौ रहे
उ डिन साँझके फेन पन्हेरवा बुडु गरिवा पैठाँ
ल ठक बा टे संघारनके
ए टबटे झन् मजा
महिन अपनसँग लैजैबि
काहेकि किहिनो–किहिनो नाउँ लैके बोल्लेक नाइ मन परठ
टोहार बानि कबु नै छुटि ना बुडि कहना
‘इ कइसिन जिनावर हो ’ उ पुछल
यि सब चिज मै कबु नाइ विस्राइ सेकम
मनैनके घरेम आइल पाछेक डिनमे बुढनी लहैना ओ टेल लगैना घाम टप्ना ओ कबु पंखा लगैना हुइल
जब बुढनी लिज्जिहे अंग्नाके एक कोन्वाँमे डेखल
अइसन बखम का जैना हो कैके नै आइटहुँ
एकफाले साँझके एके ठन बैठके डुनुजाने बेर खैल
जम्मा ढान अँइठटा
कइसक–कइसक चिज खैल छावा
उहे टनखामे उ किसन्वक घर काम कैना हामि भर्लेे रहे
खोब भुखाइल बाटो कैह्के महिन के कहि अब
मै आब फोन उठैम कैह्के जनैलुँ
सायड साँझासम आइठ् कि
हे फेन सकु जाने मजे बाट
साँझ हुइल राट हुइल
ज्ञानी डरक मारे लगलगाइल्
मै अगुन ना छगुनमे रहुँ
अरे टै भर भाट खाइस हम्रे का माटि खैठि
टोरैयक टिपुन्नि कैठो बटिस् गनो
पठरिपर ओँडरल फेनसे उहे लवन्डिक याड आइल
टोहारठन बैठके बाट बवाइटँ◌ु
यहाँक मौसममे रमैना टे महन फेन सौक बा
बुढनी एक ठाउँम ठह्र्याइल रैह्गइल्
ओ बुढनीहे हँसाइक लाग कहल्– ‘हेरो बिहान्ने किरनके भेट चिरैनसे हुइठ्
का उ बर्खा हुइ जे डाँठहे बरहाइठ
डुइ जाने भर जन्नि भन्सा करिँट आउर जाने कामेम जाइँट
मनेम कैयौं मेरिक सवाल उठ्टहे एकओर लाज फे लागटहे
खेटवा खेरहवाँ उहे टे हो
रिसा कहल म चलगारहे जोरे सेडेम
ओकर पइन्टा फेन ठिक्के हुइठिस्
का करे नै अइलाँ कैह्के पुँछटहिँट
छुनुवाँ आउर काममे फेन ओट्ने मन लगैनहा रहे
बाबा आपन अँगनामे छटपटाइटहै
उ सक्कु जहन बिस्रा डारल
कूलके माहोलमे एक फेरा फेनसे राररंग करे मना बाट सुनके
जब उ गैयनके कुब्बर उँप्पर बैठके ओइनके खैना अहरा खाइटहिँट
बनियाँ आपन छावाहे कहठ् –‘छावा मै टिरठ जाइटुँ टैं काठा सुने जाइस्
बहान अँढारे नै नगलेसे बस नै मना
पान ठहगइल रहे
मै कुछ बोल्हि नै सेक्लुँ
का हुए – का
उहाँ बक्सक पँज्रे एक्ठो कुर्कटहा भाँरा बा
हम्रे फेन ओंहरि जाइटि
उ राट छुटकि लडिया मनिक बँढवा सक्कु डिडोहटि बारह लैगैले रहे
कबो हम्रे क्याम्पसके चौरमे डुइ टिन घन्टा बैठके बट्वा डारि
उ रोज भेंरि छेग्रि मुर्गि मारठ् टबो फेन एक डिन आपन डोकान बन्ड करठ्
फसा टे टब परल
बुढनीहे उहाँसे बल्जबरै भागे पर्ना हुइलिस्
उहन का परा हुइठुइ
कछुवाले सोंच्छ र भन्छ ‘पेट चिरेर निकालेर यो सुनचाँदी कसलाई दिउँ तिमी
‘अब जौन हुइना हुगइल
हाँ संघारि
उ भग्टि रलक् गैंजिहे डेखल्
काल्हि जाइटो का
बाबा डिनके खेटवा मनसे घोँघि नन्ले रहे
हुँकार घर पुग्टि रहुँ
इ सब हेरट रहल मै
पिपरक रुखवा पुछठ्
का कहट आपने
नाटे एक अँखरा बोले मिलल
मनु उ फुला पानिक टंकिमे घोर्ले बटि
भोहर–भोहर होगइल
जब साँझ हुइठ् टब बनियँक छावा काठा सुने जाइठ्
ओकर पँज्रे एकठन गोब्रा जाइठ्
कहट टे रहुँ भैयइहे
चकस उ समय आउर चौकस जो हुगइल रहे
बरे बरे ढुङ्गा हुइलक ओरसे बेल्चाले फेन नैसेक्जाए
बेरि खाके सक्कु जाने बैठल रहि
‘आब हुगइल’
महा हलि पुगाइहस लागटेहे
यि बाट डुइ जाने किल बुझटहिँट
अँहँ
एकघचक क हो संघार
मन जुन उहे बाटेम घर – घर अके पुगजाए
सामा कैना साँसट रहठ्
काठा सुने जाइठ् टे पन्डिट्वा काठा सुनाइ भिँरल रहठ्
ओकर मनमे बुक्कि फुला टुरे जैना अभिन मन टुटल नै रहिस्
टुहिने सम्झटहुँ ठिक्के पुगगइलो
उ सब्से बर्का फुलम् बैठल्
अभिन फेन पुरान मनै बेपारिनहे बनियाँँ कहठाँ
का यिहे चाह हो माया हो
ओ रहल हमार भोज इ एक्के डिनिक सौडा नाइ हो
‘हा
’ डाइ हँसलिस्
‘हम्रे यिहिनहे चाँद कहब
जोन्ह्यक छोटमोट टुक्रा
लडयक पानक गहराइमे बरे बेर सम् पौिल खेिल
टोहार हस् बिस्रैना अटरा हालि
सक्कु जाने छुनुवैहे मैयाँ करिस्
बुढनीक आँखिभर आँस बटिस्
खेटिपाटि कैनासे पहिले हरोट लेना चलन पुरान हो
जोगनियाँ ओ ज्ञानीहे खाइक् खोज्लाँ
ठोरचे मलन आवाजम बोलटह उ
आझ मैं टोहार कपुन्डक उहे टेल लगाडेले बटुँ
गरगोटयार घर ढोग सलाम करे जाइक लग
कि इ सब चिज महिँहे पाछे काम लागि
काट्टिकमे जब मोर खेट्वामे सोन असक ढान फरल मैंं फोहैटि रोइनुँ
हम्रे सुटेक लग ठाँठि ओर जाइटहि
गाउँभरिक सक्कु घरेक जन्नि जुटल बटाँ
वहाँ कि हाँ कि नाइ के लाग किल ठाउँ रहे
एक मन टे कहटहे इ सब भटाग भुटुग बनाडउँ
हमार टनु संघारनके बाट अटे टे रहे
बुढनी डिया ओ बोलक पछेरा लागल जोन डवारसे बाहर निक्रल रहे
उ डुवारिक छाँहिकिल बिल्गाए
कहुँ छटफुट ब
घरे डाइ – बाबनहे इ खुस बटाइक लग मन अटाइल रहे
टे बटाइ ना हाल
का करु कहाँ जाउ
टुँ जुन घनु–घनु घुमाके उहे बाट
कौनो किरा काँटि लग्टिकिल बजरहा डवाइ छिट्ठि
टीकापुर बँगलम भेट हुइल
उ आपन लौव अंगके नोँह अंग्रि नै हुइल गोर आपन मुँहेक भिट्टरके सक्कु अंग ओ पख्ना उँखारके सोट्टइल हुइल भेटाइल
नम्मा जिपिन्गक सुभकामना डेहे नै सेक्लुँ
बघवा तुहन कइसन लागल
आब सरासर घुम्ना जैना
ओइसक टे आसाराम संघार माघ मनाइ हमार गाउँ चल कहटहँट
आझ पटा हुइल
अइसिके केराइट फट्कट जन्निनके बिहान हुजाइन्
हुँकार भैया कामे पहट
टुटु ओ आउर स्कुल्हियन हुँखिनहे नमस्कार कैठाँ सुभ बिहान
मन नै मानल सामेल हुइक लग
मैगर संघरया बनक लग का चाह
खै डे डाइनके जाब कहटहिँट
बस यहहे सझना जो गिट हुइल
डसिया आइ लागल रहे
टब उ आपन छोटेसे संगे रलक संघरियाहे बिना बाइ बाइ कहले बन्वाँमे हेरागिल
संघार हो
किसन्वा पुछलिस ‘छुनुवाँ टोर विचार का बा ’
डिडिक मुँह मनसे बोल नै फुटलिस्
‘ढेउर डिन नै हुइल हो अभिन यि बाट हुइल
उ पल मै मने मने सोँच्ले रहुँ
इ लेउ बेन ढिक्रि
आँजर–पाँजर छुपल डोख्खाह डुस्मनके बाट सुनाइँट्
फेन डोसर राट बिटल
सक्कु चिम्टा पालिकपाला आगे जाइ लग्लाँ
अब पहाइ ओर लागे परल
कज्¥यार बन्वाँ आब कुछ पाटिर हुइटहे रुख्वा बिरर बिल्गाइटहे
खेटवा ओर म बहुट कम जाउँ
एक खेप झाला पाटा टेना मुना काटे बन्वाँ गैलाँ
छुनुवाँ किस्नान लर्कन सँगे महामिल्नहाँ रहे
मिनी आपन खेलौनासंगे खेल्टि आपन जलम डिन समझके मुस्क्याइठ्
उ मोर पाला आइल टे
अनारि बाँस ढेउर डिन नै खपठ्
खुस हुँकार मुहाँरमे रगल रहे
‘हमार कचेहरिमे टै का कहे आइल बटे ’
अस्टक करट करट छुनुवाँ गारा लगाइ जन्नाहा हुगैल्
राहरंगि कैना फेन आझुसे सुरु हुइठ्
छ कलास पर्हक लग गाउँसे डुर ओ डिनके जाइ पर्ना रहे
हौका बयाल बेरुनियाँ आके बाँसक बखारिम घुँचेटे सेकि घुँचेटके किचुलपोटा बनाइसेकि
बन्कस नै रलेसे कौनो न कौनो हर्चालि लेके जाइँट
पूजा करेबेर कहोहो हे बारि बाबा महिन पास कराडेहो
मोर यारहे जो सझलाँ ओइने
का हुइल बाटन उ टे उहे जिहँ
लेउ अब टुँह बटाउ
हमार बाबा बर्का हो
अइसन बाट हो का
डाइ सक्कु चहना चिज बाँढके ढैडेले रहे
बिना बुडुक गाउँ
मोर बाट सुनके लजैटि हँस्लि किल
टनह भरखर अइलुँ बुड
संघारनक टे हुइहँ कैके
जल चर्हैटि मै बरबरैलुँ “हे बारि बाबा महिन् पास कराडेहो
एकजाने बँढुवमसे झाला छुराइक खोज्ना
मने उ टे बघवा रहे डाँट गिज्रइले रहल
बनियाँ आपन डोकान मजासे चलाइठ्
छिन जाँर पट ढमार गैट काकनके
एक डिन डकिक डाइ डकिक लग छुटुमुटु हन्सक बच्चा भेटाडेलिस्
अपन खेटवा डेखैटि कलि ‘चम्फा’ यिहे हो हमार एक्ठो आउर खेटवा गाउँक पुरुब बा
मने जब जब कोर्विन बुढनीहे डेखे उ लिज्जिहे आपन पख्ना भिट्टर खुस्टाए
सेमक बरा जे बहट गइल
चौठा घिट पहाइ हुइना छाँटगाँठ नै रहे
मै डाइ–बाबनके कौनो बन्ढनहे नाइ टुरले हुँ
उहेकमारे मै सच–सच बटाडेलुँ
एक डिन लाहि खाइबेर रानपरोसिक एकठो किसनवाँ डौरटि आइल
बँढुवामे पानि नै अरगराइटहे
उ टे महिन पट्टा नाइ हो
बरे सम्झेहस्
जट्टिसे हो
आज फेन डुढामे बा
कबो गाल खेला डेहटहि
ओ महिन लागट हमार लावा जिन्गि झुटसे न होए
छुनुवाँ बरस टक किस्नान गोरू चर्हाइल
राट विराट घुम्ना नै हो
टुँ यहाँसे घुमके चलजाउ टोहाँर सब बनजाइ
डिडि फे महिन मैयाँले भरल मुस्कानसे ‘जा भैया खोब पर्हिस्’ किल कहे
डोसर डिन पन्हेरवा बुडु ढुसमुस्से उठलाँ
नेपालगञ्जके महेन्द्र बहुमुखी क्याम्पस
सच बटैलँु टबसे कोइ समान नै खरिडे लग्लाँ
एकडम बुडु कहँट सखो हो बुडु
हे जमाजिम अँगरम गने मना रह
भाडो महिनामे हरेरि पुजा हुइठ्
अइसिके डैना पैंरा बढ्ना बोक्ना अँट्वापर ढैना काम हुए
आँख हेरके पह सेना जाडुगर फेन टे नै हुँ मै
‘नाइ छाइ अइसिक जिन कर ठनिक बँचके
छट्कटि कुडगटि होह्लैटि ढनकट्नि ओराजाए
भरखरिक निकारल पैंरा छिट्कल खेट्वा
खाइ बैठल
भुँइयम रहल गोमा आपन बच्चाहे चट्टि हेरल बुढनी
अस्नेहरिसम जाइटि
डड कवा खैले बा क नै ’
न हर न बर्डा न हरुहिया
पलु कइसन आपनहे अपनहँ लाज लागल
बुढनीहे डर लागठुहिन कैह्के डाइ हाँठ पकरके डुर लैजाइक लाग बुढनीहे टन्लिस्
लडयाम लहैबो टे आउर मजा रह
इ बिलरिया हो
मने बुढनी सड्ड जवान ओ सुन्डर रहि
मने नाटे मै पुछे सेक्नु
रोइट रोइट घेंचा रुँढ गइलिस्
जवाफमे मिले “टोर डिडि पहरके का करि उ टे आनेघर जैना जाट”
चमेलक याड कुछ कम टे कैले रहे
कहठाँ कुछ कैना बा टे बरा मनैनसे संगट करे
हमारे बगालेमसे कोइ बनवा जाके पलासके फुला नन्ले बटि
यल टब्बेहे बाबक मोबाइलके घन्टि बज्लिन
जइसिक कि कौवा बुढनी डेख्लक चाल ना पाए
बियार बर्हटिकिल सक्कु जाने छटरि छोपा लेले खेट्वम् डँर्याइँट
उ कइसक सुिह
हे यहाँ सड घाँस काटे अइट रठ
भैया कहठ्– ‘महिहे कोइ नै बलैले हो मै अप्नेहे अइलुँ
यहाँसे जिउ चलल घरेओर
चल मै फेन टे रहम संगे
मने का कैना अभिन इहे काम करम कैह्के सोच्ले नै रहे
ओ ढेउर स्कुल्हियन स्कुल जाइट डेखठ्
बुढनी गारि पाइट–पाइट मिच्छा गइल् रहे
जाइकटन सामान मिलाइ लग्लि
नेगे नै पर्ना
सस्टा बजारमे जैबो टे लुग्रा लुटालुट महा सस्टा मिल्ना
पूर्वतिरको ढेगुरो कोठा अनि पछाडि भित्तीर भन्सार कोठा छ
फुरेसे आझ स्कुल जैना पहिला डिन हो
छडर बडर मजोर पा फैलैले चहटहँट
हा हाहामै ट बहनुइ न कहम
अँढार हुइट हम्रे गाउँ पुग्लि
महन अइसन लागल
टनिक भिट्टर गैलेसे खोपौचि किल हुइलक मनै निकर्ना
हँठिया डुइठो टोपि पानिम डेखल्
पाछे बंगलाभर खोलुँ
बेर खाके सब जाने अँगनम खटयापर बैठल
मगर लका आपन लोकसंकृट डेखाब कैके नाउँ लखैलाँ
‘ चलो हमार वहाँ पठलहरनके लग बनाइल सुना ठाउँ
प्यारि बुडिसे भेट करे जाइक परल काहुन
ढँढर–मँढर चल्टि बा
कसुङ्गा मुँजके काम करठ्
मुँज एक मेरिक नम्मा पटिया हुइलक घाँस हो
चट्नि मर्चक ठोचा नोन टेल लेके फेन आइँट
कब अइलो बुडि ’
खाइ नै सेक्नाहस हुए कलेसे जाँर लगालिँट
जब डिनके डँडुर घाम लागल्
बाँसक घोर्हिले केरामे अरगोरि लगाजाइठ्
गाउँभरिक अक्के लोह्रा रहे
उ उहे टनखामे सन्टोख फेन रहे
आपन गोरा जोरके ओ आपन अँचरक कोन्वाँले उ आँस पोछटहे
‘हम्रे बिडा हुइलि
नँड लना सु हुगइल रहे
बस इहे सबके ग्यान लेहे
नजर मलाके हमट फेन नै रैगइल रहे
अस्कल उ डुख नै हुइन
ज्ञानीहे फेन ओस्टक कैनास् लग्लिस्
फागुन सु हुइट नेग पर यार
यिहे चुल्हा चौका घर–अंगना गोबर–पानी करटि ठिक्के
खेटवा टे जोट्लि जब्डहिया रे
–‘अब्बेक लाग मैं ठोरचे साँस फेरे पैम टे मैं खुसि रहम
’ सिपहिया बोलल
उ आपन लर्कनहे खवइले रहे
भैया – ‘ठिक बा
कुछ डिन परसे डेवारि आइल ओ गइल् फेन
बुडु सिर्फ उहे एक राट किल मस्टसे सुटे पैलाँ
बावइ
खेट लगैनिभर गोर कर्या–कर्या रहे
काह भरक हमार गाउँ चल
कुँवाभर पलहर लविडन भरल रहँट
उम बवैठुँ टे
फुला आउर ढेर बिसाहा रस निकारल्
‘कइसिक नै हुइल टे बेपार ’ कैह्के बाबा पुछ्ठिस
मने उ खुटिमे गस्कल असक रहे
चल याम संघार अपने ओ मै
भुवर बुलोज कटौटिहा नहंगा रङ्गविरङ्ग हुइल गटिया
अब हुइना बहान इ घर डड बनाके बहान रह
बघवा अपनहे सबसे बहाडुर रलक कैके घोसना कर
उ पहिलचो अइसिक चोराके खैले रहे
हम्रे ओम्नहें सिउँलि
उ डिने डिने बजरिया हुइटि जाइटहि
मनेम ढेर बाट खेलटहिस्
कबो प्यार भरल बाट
हे बेर खाके सुटना ओर लिल
मोर डाइफेन पियर रङके सारि लगैले बटि
कुलके हेड मटवा फेन उहे अिज करलाँ
मुले ओइनहन् लेके इ मनमे कबो बेचैनि
उहे छुटु–छुटु नहँगा–बुलोज घल्ले रहिँट
हमार जाइट भरिम् नचकरुवन् टम्मु टान सेक्ले रहिँट्
बौखा पानिले भिजाके लिड्गिडरार बना डेना सुख्वाके फेन उर्ना
बडाइ हुँकामे माखुर चहाके नानल
डोसर डम्मर्वाक पार्ह हो कैह्के फेन परगा नापल
बुडु भक्खर पोर साल हम्रहिन छोरके यि डुनियाँसे चल्गिलाँ
एक ठनसे पाँच कहो
बाबा बघवा आपन कपार हिलाइल बाबक करल नाटकमे– ‘सुर्या ’
छुनुवाँ सानो महटाँवक छेग्रि चर्हाइयो
–‘का टु अभिन खँढ्रामे बटो मुँस्वा ’
ओकर पुँछिक टरेसे एक जोर डोँगर असक गोरा बाहर निक्रल
कोरु टे बा मने एक बाल्टि पानि छिम्कल बा
बस मोर डाइ–बाबा खुसि बाटै मैं आउर बहुट खुसि बाटुँ
एकचो सक्हुनहे फेन सम्झल
हम्रे पुर्खा केल नाहि लवन्डा–लवन्डि फे हेर्ना चलन आ राखल बा
एकघरकमे मन कहाँसे कहाँ सचे पुग राखल रहे
पख्ना भिजिस टे उहिहे सिट्टर लागिस्
पुस महिनक सुरुवाट सँगे जार फेन ढेउर बर्हगइल रहे
टुे जागो मै टे सुटे जाइटुँ
खासमे बुनिलालहे असौँ छावा छुनुवँक बहुट सुर्टा लागल रठिस्
उ टिन घाम ओ टिन जार खाके बिटाराखल्
एकठो बहकाव भरम हुइ सेकठ्
मै मिझ्नि बनालिउँ टे
खर्हकट्टि खेटवक पँज्रे रहठ
कौनो डिन रहे उहिहे घाँसक चार डानासे पुग्जाइस्
लेउ टे लेउ हम्रे टे भरखर अइलि
या कहे नै चाहठुइ
टोहार बुडु मै टोहार डाइ टिका लगाडेब
‘म्याउँ म्याउँ सक्कु जाने यहाँ आउ
जब– जब बुडहे डेखुँ ढिढउरक चाल बाहजाए
महिन काहे अइसिक खिझ्वाइटो ’
जाटसे अब टे सचमे ओकर बोलसे फेन प्यार हुगइल
कम्टिमे आँठ्वारमे एकचो पानि चँरहि पर्ना
ओकर पख्ना माठुर हरख्ले रहिस्
डियामे कजरा सेंडुर टिक्ना ओ छाँकि ढँरकैटि
ढेउर हस् टे कुहराले ढमरढुस् रहल डन रहे
डोसर डिन बिहानके फेन उ केयटहे ओट्रा सोझ लजरसे नै हेरल्
बहान डन उठसम िजउ पठर पर परले रहे
मने ओकर आनबानसे पटा चले कि आब छुनुवाँ छोरलक लग बा
हाँ डिडि काल्ह बिहानि नेँगजाब कहटि
ओकर जिउ बड्रिम सैयर करटि बहुट बाट सोचिँस्
उहे ओरसे बाटके ओर्वां डारु जैसिन लागल
रानी चिम्टा रासनपानिले बखारि भर जाए कैह्के सोंचे
बठ्ठक मारे बुढनी भुँइयम ढनमनाइल
मोर काटल घाँस गोरु बछ्रु खाइ पैहि
राम राम आझ कहरसे टे ना मनै
आठ पास
याम संघार कहटहँट
का बट्वाइ केने समय गुजरल फेन पटा नै चले
उ मनैयाँ आउर ढेउर लिहुरल
छुनुवाँ मनेम आढा बाट नुकवइटि कहठ्
लका नाच करना सरजामा करटहँट काहुन
ओट्रे चौँ¥यार हुइठ् सुटरि
हमार बाबनके टिन भाइ एक बहिँनयाँ बटाँ
म पुना जोरजबरजिट फेन नै कैलुँ
नाइ ’ बुढनी कहल
ओकर टिट बोल पिघल गैलिस्
मने उ चुकगिल
बाबा टिकुनियक बजारसे मट्टिटेल वाला स्टोभ नान्डेले रहिँट
यार हुइल ठक हो
मनेमने मोर खुसक कौनो समा नै रैगइल रहे
आगे आपन पुजा पाठके सामान चुनरि बटासा गरि ओ फुला चर्हाइठ्
लावा डुल्हनियाँ ओ सोन–चाँडि लेले घरक भिट्टर पैठ्ठाँ
गिडके रसमे आंग मौलाइ लागल्
या टे अपन मनेम रहल बाट हे नुक्वइना एकठो बहाना
जरुर भेट हुइबि
पप पाँपाँ बाजा गाजा गोलक डोग डाँगसँगे
ढान कटुइयन फेन चोडगरेक कट्ना
बुडि महिहे कुछ कहे चाहटि
खेलौनन्हे अप्ने बिकाके फेन मिनीहे पहुरा डेहक् खोज्लक डेखके डोकनडर्वक् मन पिघल गैलिस
बाँसक टेना फेन बनैठाँ
मघहा गिड ढमार गाइटहिँट
कुहकु–कुहकु कोइलर बोले मोरे निड नहिँ आवैं
गोरा सेँक्के सरल गोरामे भँगरैलके रस चुहाके लगैठाँ
उम बाटेक सपार मनै
मै आपन करम खोजे जाइटुँ
’ बाट घुमाइठ्
मैं लोटक पानि लैके सेकल पाछे उ घरेक भिट्टर चलगिलि
झरनके पानिक कौनो ठेगान नै रहठ्
भैया कहठ्– ‘डाइ महिन टे वहाँ कोइ नै पुछ्लाँ ’
एकघचिक माहोल सुनसान होगिल
नै टे घाना नै निख्रटसम बर्डनके गाँरि–गाँरि लागल रना रहे
बाबा डेरा डन्डि आउर ढोकरि–पोकरि सब डल्लपमे लाड सेक्ले रहे
बुढनी बुर्हाइल डाइबाबा सनचसे सुटहिँ
ढमार गड महहे खोब मन परे
डसैंहा भूट घुम्ठाँ
‘हम्रे टोहाँर सिसि उहरे भेटैलि
टोहार डाइ असरा लागके बैठल् हुइहिँ
आउर लका फेन चगइलाँ
केयट जिउ छोरके चिल्लाइल
–‘ टुँ काहे रज्वा रज्वक मनै ओ कोर्विनके सुर्टा करटो
बगौरासे ठारचे आघे
ओहर बरटयनके हला
जन्निनके आपन आपन बान
क्याम्पसमे रङ्गविरङ्गि लवन्डिन हेरके चिट बुझाइ
पानि डरले अँठ्वार पुगटहे
सटोलक पो झोलम ढरट िजउ लागल टकापुर बजार
सबकुछ सच बचार करके नगहो
उहिनसे कुछ आउर डुर जन्नि हुइँट कि लवन्डिन
नैजानल बाट पुँछे
िजउ ठरठराइटहे
ठोठोर चल्टि गारिम सिउरे परल रहे महिँहे
टिका उज्जर चाउरक् लगइटि नाजाने बुडु का का गुनगुनैटहिँट
बैठना बाहेक आउर कुछ फेन टे नै सुझाइटहे महनहे
एक डुइ टिन चार पाँच कहो
मै हामि भर रख्ले बटुँ
उ डिन मलिकवा फेन जे पिटल उहे टिरि कैह डेहल
जैना गाउँ डुर हाल बडा करेक लग
टब्बहें बुढनीक भैया बहिनियाँ भँुइयम गिरलाँ ओ रोइलग्लाँ
पोकी का उहाँ सुटे सेकि
ओ बुढनीक हाँठेम लट्ठि पक्राडेहल –‘लेउ यि लट्ठि यि टोहार हो आब
मै जुन अभन साल भोज नै करना सचमे रहुँ
बुनिलाल अनाज फेन बेंच डारे
पैसा फेन सँघारके ढारे
ना उ आउर कुछ बोलटहि
डुइ टिन घन्टाके नेगाइ पाछे एक्ठो लडियक घट्वा पुग्लि
साँझ हुइल
बरा सँगट
काल्ह हमारो पाला आइ हमार फे बाबुनके बाटै
टण्
उ घर जार छेंकक बडरि असक चम्कल
बरकि डिडि रि झगरा छुटा डे’
कबो बिला कोरके
ठोरक लाज फेन लागटहे
भैया कहठ् ‘मोर डाडुक खेट्वा हो
छोर गेंक्टा गुहे गाँर छोर गेंटा गुहे गाँर
टबे मारे अइलुँ
एक राट बिटल एक डिन बिटल
डौरि डैना काम ओरैटिकिल गाउँमे लवाँगि पुजा हुइठ्
आबक मनै बनियाँँ कलक नै बुझ्ठाँ
ले यक्रे टिना निढिस् आझ
संघार टे कहटहँट
आपन सेकल आँटलसम टे बाबा डेहट रहे
ह्वाह हुह ले किल सुग्गा नै भागिँट
टुटु लहैना घरेओर लागठ्
लाजक मारे घुमके हेर फेन नैसेलँ◌ु
डाइक निँढल भाट टिना खैलेक जिउ हो इ
डाइ– बाबा डड बुडु डुनु बाबुनके घरेक अंगनामे बैठल रहँट
भैया कहठ् ‘महिहे कोइ नै बलैले हो मै अप्नेहे अइलुँ
बेङठा ओ भुठुवा अँगरिले टेकुइ घुमैठाँ
यिहिसे पहिले टे क्याम्पसके आउर फेन लवन्डि रहिँट
‘हँ टुँ चलो न बेन हमार घर
डिन अस्टे बिटिस्
बाँसक छटरि फेन बिन्ठाँ
कोइ कह – कोइ कह
नाइ ’ बुढनी कहल– ‘मैं केक्रो नै हुइटु ओ कब्बु केक्रो नै हुइम
जेकर खुँटा बल्गर रहे
उहेसे खर्ह आपन मनका बार्हठ् पौर्हठ्
हम्रे सक्कु जाने बेरि खाइ बैठल रहि
अब समझके हाँसि लागठ्
उ रहे समाज ओ रहे बाहिर बिल्गैना संसार
कैह्के उ मनैयाँ चलजाइठ्
सक्कु मजा हुइल मजासे पुग्लि
फाइडा पाइक लग सच बाटहे भुलाइ परठ्
‘टु मोरठन काहे अइठो ’
आँख मुँड्लुँ टे उहे सुग्घर मुँह बिल्गाइल
पर उ चिमागइलि
क आझ नै सुना हो ’
ओहे ओजरारमे संघरयनसे लजर बचाके
डिडि बाहिरसे पुछलि
“हेरो मै महा ढेउर रस बिटोरे सेक्ठुँ
” उ कहल्
कुछ अइसिन हुइल जिहिनसे ढिरेसे हिम्मट कैके कौवा डाइक जिन्गिसे ओकर जिन्गि मनैनके छाइक जिन्गिओर आगे बर्हल
राट हुजइठिस्
खेटवामे कसाननके पना फरटहे खोब सोहावन्
एक डुइ पैसा घाटा डि टे अट्रा ढेउर घटा डेहल कना खुस हो जइहिँ
पाछे चुपेसे टरछ नजरया परट हेना उ अडा
इहे माघसम किल हो इ घर बैठना
हमार घर भोजेक माहोलमे सामेल हुइ
पटे नै चलल
खोज्नामे रहे
डाइ मोर घल्ना सक्कु लुगरा ढोडेले रहे
सझना टे महनहे रहे
‘हमार ठाँठ हमार लर्का ’ बुढनी बोलल– ‘मैंं ओकर लाग कुछ नै ढरनँु
एक डिन पानि बर्सल्
बाबुनके डगुरट मोरमे ढोग लागे अइलाँ
लका लयामे भगौना पराट बल
लेउ हुगइल–हुगइल
ओकर डाइबाबा उ हहे महा सुखसे प ले र हँट
अके सब काफ रहे
ना उ कुछ बोल्ठुइ
मुँह बैले रहना हो अब
उम पेट भरल बा डाइ नै खइम् आज
बुढनी सक्कु बाट पटा पैले रहे
बाबक ठन पैसा नै हुइहस
मजा हो खराब हो सह हो खुस हो डुःख हो सबकुछ
डसियामे असौं हम्रे घरे नै जैना कहले बटि
अप्नेनके डिन बेन कइसिक बिटटा
यहाँ फेन खोब लवडा – लविड भोजकाजके बाट करके हुइ
कुमार–कुमार छावा कुमार हालि करो नि टे बेर हुइजाइ टोहार फुफा कहटैं
का यार मोर पर ओटरा फेन भर नै लाग
संघरियन सँगे घर–घर ढिक्रि मंिग्ट खाइटहि
उ अक्के घरिम् खुसि हुइल्
मनै का सिह महँहे
टब डुम्नापर जाके पराँगि बजाइँट
बाबा ओ डाइ उहिहे मैंया करिस्
बंगला रगवरग फूलासे सजल रहे
उम राटके भुख लागि टे के डि
गारि बाउँ पाँजरसे मोरल
एक टे ओटे लजोर मनं
घरे डिन टे गुजारे परल काहुन टोहार बिना
डगरभर बन्वाँ डरिया लडिया आझ खोब सोहावन् लागटहे
कौनो साल पुरुया बयाल मन्के बहे
पाछे जब उ पानि असक जुर ओ मिठ सफा कैना डवाइक बास पाइल उ आपन मुँह बाइल ओ बोलक खोजल
आउर लर्का भर अपन पस चरे छोरके छुर खेले मच्कल रहैं
घरेक पच्छिउ बगियामे पुग्लि
किस्नाने फेन टे मजा बटाँ
मनेम मनेम गमठाँ बुडु
‘कपारिम पानि डारलिउ टे कहम डाडु
एक घचिक परसे उ घरसे निकर जाइठ्
फुलुङ्गा बरे भारि रहे
आपन गोर हेरठ्
भुट ठोक्ना काँटा कटैना
हेरे जाइ पर कइसन नाच करठाँ लका
के रोकले बा
सरक परसे संघारनके घरे ओर आइटह उ
इहिनसे आगे पुछ्ना बाट नै आइल
बाबा बघवक आगे रहे जे बघवक पख्रा छुवक लाग लिहुरल रहे बोलेबेर
पाल्पा स्याङ्जा तनहुँ हुइटि निकरल रहे गारि
भगन्वाँ न करे हमार संघरियइ–संघरियइ बिच कबो डरार
कहुँ कुछ गलट ना हुए
अब कवा खाल टे आराम करब
बिहान क्याम्पस पर्हे जाइबेर आँखि चार हुइटि रहे टभु
नै टे काम कइसिक करे सेक्बे
‘चमेली आइल रहि
मक साग खाइल ढेउरे डन हुगइल रहे
म मुसुक – मुसुक हँिट संघरयनठन अइलँ◌ु
‘उ फुलम् ढेउर रस भरल् रहे पर्ना हो
’ उ सोंचल ओे ओहरे गैल
भुठ्वा अगरि जिभिम सरप्याटसे लगाइठाँ
काठ कलक खुँटा पस्ठि कोरै कट्ना कामहे बुझे परठ्
सब लका भाट खाके सेकरले रहँट
बाबक बाट मानु कि जाउँ अगुन–मनछगुनमे रहुँ
आउर मढ ओकर बाट नै सुनलहस् कैलाँ
हुइना टे पन्हेरवा बुडुक किसनवाक पर फेन ओट्रे मैयाँ रहिन
सब गँहरा सुखाइल डेखल
बुढनीक लाग मनैनके सहर एकठो नै बुझे सेक्ना मेरिक अलग्गे डुनियाँ असक रहे
टराइ बास पुब हो पिछउ हो
आझ बले खाइ मलटहे
लौव ठाउँमे लौव–लौव चाज डेखे उ कट्रा सुग्घुर डेखे
ढान कहुँ गाम्हर रहे
सँगे पर्हल संघरिया हुइँट
कुछ बाट जरुर नुक्वाइटहि
डिडि ओ भाटु टिकक रोज अइना हुइल रहिँट
कछे कोठक सबसे बहाडुर के हो का करे
डाइ बेरि खाइक लग अस्रा लागल रहे
काहेकि जौन घर उ डेखैलि उहे घरेक अंगनामे बाबा ओ फुफा बैठल रहैं
मोर मनके पुकार सुनके हुइ
कहुँ टे नै गइल् रहुँ
पटरिमे टिना नन्लि
छोटमोट चिम्टा पर्हक खोजे
‘नाइ बुढनी नाइ
’ डाइ जोरसे कपार हिलइटि कहिस्
टबे टे बुडुहे सक्कु जाने
उ फेनसे टिरछि लजर करैटि
अब्बे बर्टि रलक डिया एकफाले झमझमसे बुटलहस
आपन डुनु पख्नाले आपन जिउ कसे
अक्के डिनिम् उ मोर मन मिल्ना गोहि बन्लि
मने फेनसे मिस्टरियन सोझार बेझार पारके बनाडिँट
उहे रुपियाले हुँकार लग डिरेस सिवा डेना विचार कर्लु
उ गहिर नजरसे महिहे हेरलि
एकठो भर्खर उरक सिख्टि रहल कौवक बच्चाहे के नै मारे सेकि
राटक आठ नौ बज राखल रहे
‘लेउ मन पराके टिसट किन्हो ना छाइ
बस हम्रे टे मनैनके रम्टा हेरे गैल रहि
मोर मन आउर सुकसुकाइ लागल
बुढनीक जलम हुइ लस्
मैं ठोरचे ढिल पुग्नु
मिन खाके हे बैठल बाट करट घरम ओइने फेन खैलाँ
बस आपन रफ्टारमे नेंग्टि रहे
उहिहे कोरकारके फेंक्डेउ टब टोहार चारुवर हरयाइ हुइ
ठोरचे कहुसे गुडर खखर हुके
परौँ भरखर टे डरलेरहुँ
उ मोर संघरिया हो कहटि किल ओकर नै मजा मजा नै होजाइ
लरया नगल टकापुर बंगला ओर
आझ खाइ मलल
मोर आँखमसे आँस का करे आइटा
एक्फाले बोल मोर कानेम परल
का करे फिक्कल–फिक्कल रहि
उम बुडु फेन
मेवा नाँघके ओपार
खेटिक ओंरि डर्ना काम हो
बियार संगर्टिकिल लगैना सुरु हुए
मै ओटरेहेँ रुपिया ठपडेम
एकचो बुडिक संगे नेंगेबेर
बस आपन ठाउँमे लागल रहे
कोठा पुिल टे हमार परोस लविडन घरेसे आगइल रहँट
उ टब आउर बटाउ कइसन बटो
मने एकठो बाट अप्ने हुँक्रे अपन छेम्टाले मनले सेकल सम कुछ चिज डेबि टे ओकर लग टे मै फे का कहुँ
पाछे मन नाइ मानल पुँछ डरनु
टनु संघरयन ओरजोर कब नडैल पटै नै
फुरेसे समझके फेन महा अन्कुसावन लागठ्
परछा फेन टे अब लगे आइटहे
डुर अँगनामे बैठल बुढनी उ जन्निक आँस ओ पस्नक रिस बुझे सेकटहे
बाँसक घोर्हि बनठ्
इहनसे आगे पुना बाट नै आइल
काँटा सर्टि उ फेनसे परगा नमाइठ्
मै का सम्झुँ
अा जारेम के जाइ ना लगलगैट लडयम लहाइ
छुनुवाँ सुरूम महा गेंह लगाके पर्हल
आझ फेन ओंहेँ उटर्ना मन बनैले रहुँ
उम कुछ लिख्ना छुटगइल बा कहटहे बस कापि माँगटहे
अस्टक नन्हें डौरि संगसंगे मकैक डोंरा जोट्ना फेन हुजाए
बाँसक चप्नि चिरके बेना बनठ्
नै सेक्लेसे कुछ फेरा जोट्ठाँ
फोहैटि –‘डाइ यिह् मैं बुक्कि लेके आगइलुँ
मने ओकर बोलमे मैंया नै रहिस्
ओकर लग्गे ठर्याइल एक्ठो मनैयाँ आपन मुँहेम बयाल हौँकक लाग बाँसक बेना हौकटहे
सुना मनैनहे मै नै जगैठुँ
‘महिन पटा बा ’ केयट कहल् ‘महिन पटा बा गोहि
कि टिकलि चमाचम
कुछ अिकले नै आइठो महन टे
ओकर पाछे रहल गोरक पौलि बन्वँक छाँहिमे मिलटि जाइठ्
ओइने डौर्टिक् डौर्टि रहलाँ
मिनीक डाइ–बाबा डुनु जाने फोहैटि पोका खोले लग्लाँ
काल्ह टिका हो
भेट करे हस टुँ भर जाउ
बनैना पैन डर्ना बेंट लगैना काम हुए
मेरुवा पर नेङ्गटि डुरे–डुरे बाट बट्वाइटि रहि हम्रे
बुढनी चट्टुर टे रहे मने उहिहे कौवक चाल बुझ्ना बहुट डिन लग्लिस्
बाटे–बाटे सक्कु जाने निडागैल रहि
रविनके ‘कन्सलट्यान्सी’ फेन रहिन
बहट बसके डुमा छकटा
का टे कहाँ
बहान यापस जैना डगर टे
हर जोट्ठुँ ओ लाहि बोइठुँ ओ टोहार बछ्वा आके जम्मा खाडेहठ
बुडु कलाँ
अब अन्खोहर नै लागि
‘जिउमारि’ बुढनीहे चोरि लैटि कोर्विन जोरसे डौंकल्
ओ बाबुनसँगे घरहिँ परलि रहुँ
–‘इ छुटिमुटि मुस्वइहे फेन महिँहे बचाइ पर्ना बा
डिडिक बाट सुनके एक घचिक टे लागल का हुइटा इ
टब जाब
बाबा बघवक टिस्लोर नोँहेटिर एकठो कुछचिज रहे
पपरक छँहुरमे ओगठके बैठल रह डुनु संघार
कटना छेग्री भेँरि पुहा लैगैलिन
सास उटमुटाइ हस हुजाइटुहुँ
मुले हमार संग खेना रहर फेन रहन
हाँस लगैठो
बन्वाँमे कौन मेरिक रुख्वा बा उहे हेरके फेन कौरै बनैठाँ
उ उर्ना गेंह लगैटि बा
लेउ–लेउ अब हालि बेरि खाउ
चार जन्हुनके बिच्चे बिच बैठे परल
बाँसक बेंरा लगाके बेन्ह्वाँ बेर्हे सेक्जाइठ्
सुना सरजामा करे परल काहुन
नेंगट नेंगट एक्ठो पिपरक् रुखवा ठन पुगठ्
टब ओकर डाइ गैयक ठन गइलिस्
गोर ठरठराइहस् करटहे
लडियक बालु फेन नेंगटा कनाअस लागिस्
िजिगमे सायट बाबा सदे कठोर मन बनैले हुइ
मनके रिसाइ टिहिँट लर्का
मन फेन अगुन–छगुन
डिनके पर्हे गैलेसे यहाँ गोरु बछ्रु के हेरि कैह्के फेन स्कुल छुटाडेहल
संघार फेन लेलाँ
आलु लगैना सिटहा टिनाटावन लगैना बारिबेउँरा जोट्ना
मुले बोना फुसड कहुहे नै हो
मिठ मिठ खैनास लागठुइहिन ना होइ ’
सक्कु खेटवा भिजल रना चाहि
खेचुहिया सोचठ् ओ कहठ् –‘पेट चिरके निकारके इ सोन चाँडि किहिहे डिउँ किहिहे डिउँ टुहि लैजाउ चिरचारके
बहुट खुस लागल फेनसे कुलके उ पुरान डन याड आइल
ओइसन टे केही नै हो
उ मनैनके नेंग्लक डगरक सर्ने सर्ने डम्मर्वा पुगल्
कबुकाल नै मिठ टिना रहे
कनबहिर बनैना मेरके गारि चिल्लाइ भिरल रहिँट
आब चैलाही गाविससे लमही नगरपालिका बन राखल
चारु ओरिक रैराह
कहँह परठ कना नै हो
अब मन भरगइल बा
बुढनी ओकर अंग्रि कचरडेहटहे
डाइ–बाबा लगाके जनहनके परिवार रहि
–‘यिहिहे मोर आँखिक आगे नचैना छोरो यि अभिन ठुल्हाइल नै हो
गुलरयासे बेलभार गाउँसमके पैडल नेगाइ
बल्ले टल्ले झुँरेभर मिलल रहे
उहाँसे कब भलुँ पटे नै चलल
जइसिक उ बयरके रुख्वासे बचे
बेन टुहिन गर्यइलाँ यार संघारि
उज्जर मुँस अक्को नै मिल्ठाँ
बाहर जागिर खउइयन डसिया डेवारिक छुट्टिमे घरे आइँट
कबोकाल डाँरवामे हम्रे डुनु जाने
चाह पयक लग ओ बास खाइक लग
–काहे रिसाइटो टे आजुक डिन टे ना रिसाउ काहुँ
हा हा डाडु
बहुट मजा बाट कलि
बहुट खुसि लागल
उ सख्वक काठक बनाइल जुवामे गोम्हनियाँ करे
बन्वाँ गुञ्जल
सरसर सरसर चल्ना सिट्टर बयाल उहिहे छुलिस्
मन्डिलसे लौटेबेर पुजरिया बाबइसे परसाड माँगके नानल
हमार घरढन्ढा हेरडेहुइया फे चाहल ओरसे अब भोजकाजेक बाट चलाइ कहटि
ओइनहे जट्रा काम लागटहिन ओट्रा किल काहे नै कट्लाँ
सरक पर आके कल पटा चलल
उहिहे सुह्राइ असक लग्ठिस्
उहिहे अभिन मजा लग्ठिस्
उहिहे अइसिन छलकपटसे बँचक लग सन्झ्यक बसेंरा खोजे पर्ना रहिस्
चमचाम रटा बनल
आउर टना टे नैहो ठोरचे आलु उठाडेले बा
जब डाइ उहिहे उठैलिस् ओ ओकर भुँखाइल पेट छामल बुढनी आँसक सास फेरल
गडक भाव सझाए
कुछ टोरैयाँ आँढिमसे बुढनीक ओर हेरटहे
पानक मारे जैना क नै जैना कैके अगुन – छगुनमे रहुँ
उहिहे निक ओ बेकार अप्नहें अल्गाइ सेक्ना फेन बटिस्
अइना डिनिक कौनो काम सोच्ले बाटि
कब कब डुइ चार मुक्का पिट रख्ले रहिँट
टब्बेहें उ बैरिक झम्रामे बाझठ्
भुँइया हरेर बिल्गाइ लागल्
एकफाले छमसे माहोल सुनसान हुगइल रहे
एक लजर कलेन्डर हेर्लुं
सक्कु चिज अन्ढारमे बिल्गाइलागल
एकठो कसाइ फेन रहठ्
उहे समयमे अर्सि फेन बोजाइठ्
पहलेक हस् उ चचलपन ठोरक कम रहन
बुडु कैह्के चिल्लैटि जैनास मन लागटेहे
उहिसे ओकर पाँचठो अँग्रि बनल रहे
कहुँ हड्डिकिल बिल्गना झपोसे अइना
सायट हुँकार मनमे आकुर सवाल रहिन
सन्झाके अवइना गिडार आपन आपन बसेँरा ओर गइसेकल रहिँट
लाज फेन लागटहे
काठमान्डु बैठुइयन कहिँट ओहो काठमान्डु सहर टे अट्ना भारि बा मनै हेरैनास
कुछु नाहि
टठियामे डुइठो रोटि लेले अइलि
कहुँ क नै कहुँ कैके
‘ छावा कब जाइटो टे अब
अगिल्का मकै बियार लगाके सेक्टिकिल निकैना हुजाए
चुन्डिबुन्डि लर्का कौर्हा पर बैठके मकैक लवारा भुजके खाइटहिँट
घर डेखे हस् फेन हुजाइ काहुन
महिँहे आउर लाज लागल
मेरमेरिक हर्चालि सिखासे केक्रो गोर पाउ छुए नै पर्ना
आपन छावइहे सम्झाइठ्
मोर टे क्याम्पसके डोसरा बरस पुरा होगिल
यि कोइ नै सुनल बाट हो
उ डिन पानि फेन सोक मनाइटेहे
टबलक इ बाट हमार बाहेक कहुँ नै बटैना चाहि
महिन जुन लाज लागटहे
मोर लर्का ’ बुढनी चिल्लाइल ओ पख्ना फरफरैटि बर्का अंग्ना नाघके डोसर कोन्वाँ पुगल
खेट्वा चैनार रहे
बुढनी आपन डाइबाबक सुनाइल बट्कोहि सुनके मनैनके डुनियाँ टे डरलगिडक रहठ ओ विस्वास करना मेरिक नै रहठ कैह्के सुनैलक बाट आपन मनेम गुठ्ले रहे
‘आके बैठल बुडुइसे बाट बट्वाइटहि
क्याम्पससे निकरट–निकरट मिझ्नि जुन हुराखल रहे
आब सुनि छोटमोट मिठ बट्कोहि
पुस महना ओइसन टे कहकुट बा ‘ पुस फासफुस
पाछे डगरेम खेिट रहल लकनसे पुटहँट
अवार पहरके नगलेसे फेन टन डन जटरा टे पहाइ छुना रहे
खेचुहिया कहठ् ‘एक टे डुख मोर बा टुँ कहाँ जाइटो परडेसु ’
बुढनी आपन आँखि टुमल ओ आपन पख्ना पटपटवाइक लाग अँख्खर पख्रा बनाइल
अब बले बुलुँ घाँस काटे अइना टे बहाना रहे संघारक
अब आउर सोहावन लागे लागल रहे
मनमनमे डेउटा पुकार करलुँ
म्याउँ म्याउँ का मैं यहाँ सुटे सेकम्
टब बेरि जुन पन्हेरवा बुडुहे घरे बलालइल
‘टुँ आपन छाइक भोज चाहे जिहिनसे कराडेबो टे टोहार सब काम बन्जाइ
मोर जिन्गिक बहुट हस् चिज लावा बा
एक लजर महि हेरके फेर महिनसे औरे ओर लजर करालेलि
डेरा–डन्डि रिक्सामे लाडके लग्लि हम्रे डेरा ओर
ना घुमके हेरल
‘यि जन्निनके जाट ’ धर्माधिकारी अंग्नक डोसर पाँजर कोर्विनके ओर जाइबेर गनगनाइल
हालि घालके स्कुल चोलो नै टे ढिल हुइ
इ पुजा थारुनके सबसे भारि पुजा हो
फे का करु अप्ने जन्टि बाटि हमार घरेक स्ठिटि
पैरा ओ पालेपर टनु जाने सुटब
ढुमरिक कुलवामे पानि डाबठ्
पिपरक रुखवा कहठ् ‘कहाँ जाइटो टुँ मोर एकठो डुख बा टोहाँर का डुख बा’
–‘इ मनैयाँ चोराइ आइल रहे
खोब प्यारसे कबो भुट्ला सँवार डेहटहि
जार छेक रूखवक पटिया सक्कु झरगैल
अँठ्वारमे कैठो डिन रहठ् गनो
बरे मलारसे बोल्लि
अपसिर टे महागहिरसे निडागैलुँ काहुन
एकटे डिनभर उ लवन्डिक चर्हल माट बलटल उटरहटे
बुढनी चिम्टा का बट्वाइटटाँ कैह्के सुनक खोजल
मनै पुजैया खाइ बैठलअस बिल्गाए
झुवक बहुलासे बलटल पोना कोसस कलु
औरे जाने जा कहिहिँ उहे करे पर्ना
खेचुहिया मजासे पानिम रहे सेके लागठ्
टे कोइ ढेंकिक लसरि पर्के ओंघाइँट
उहे भिरमे सामेल हुइलि हम्रे फेन
श्याम संघारिक सुटना ठाँठि पर रहे
आसाराम संघारक डेरामे गैल बेला
बाबक गोरामे चपकगइल
घर हाँस घर नरास
“चिम्टा कहुँ पर्हठाँ
सोमारके डन माघ परल रहे
जब उ बिहानके उठल डिन केही ढेउर उठसेकल रहे
उ कहल ‘टोहार कहल बाट बुझे नै सेक्नुँ
बलटल चौकस हुइल बुडुक मन फेन मलिन हुगैलिन
हाँस– मिट हलाबोग करट हे पुगल बंगला
हरना बघवइहे अगुवा बने कना नै चहठ
का कैके खैबे
चुन्कि बाबुक लग चलकेट नान्डेले रहुँ
अब कुछ डिन परसे अस्टिम्कि फेन आइटा
टब्बो हिम्मट नै हारल्
बुडु सुटक लग आपन डसैनापर बैठल रहँट
ओकर ढिर्खा नै बँढटसम आपन पख्ना बयालेम फरफरवइटि रहल
डाइ ओ केयट संगे हस्लाँ– ‘मने उ टोहार एकठो टिना असक बास अइठ
’ केयट कहल
आउर कुछु कहटहिँट ’
आछट छिटके सेवासलाम लाग्न
छुटुमुटु ओकर कपार पख्ना ओ पुँछिमे कट्रा भुट्ला बा कैह्के हेरल
बहुट ढेर आसा बाटिन टोहार उँप्पर
चिम्टा आपन सिंघ टरे करैलाँ ओ बोल्टि बोल्टि चुमचाम होगिलाँ
मै गोरुनके सानीबुसा हेरटि बटुँ
टभुपर खाइ बैठल मनै खाइ टे परल
चट टे बुझाइ परल
मैं बिया नै डेटुँ टे ना टे ढानक बारहट ना टे बियाबाला लागट ना माटिमसे बारहल ढानक पटियक काइल रंग आइट
मै कब बोलुँ कब
साँवरमे फेन ओस्टे सुग्घुर प्यारी बुडि
मने एक मनैनके लर्काक जार लग्लेसे रोएके ओ डाइबाबनसे लटपटाके किल उ आपन बाट बुझाए
भिजल काइल पटिया बेमौसमि आगिक लाल जिभमे टुक्रा टुक्रा हुइटहे
ओ ओकर उँप्परसे एक–एक डुइ–डुइठो बर्हनिक सिँका फेन ढारिँट
र त्यसको माथिबाट एक एक दुइदुइटा कुचोको सिंका पनि राख्थे
मै किल भर्खर काल्ह घरे डेउखर जैना बाट हुइल रहे
इ सब महिनहे करे परे
जल चर्हैटि बहरि ओ अँगना मनिक डेंउटन ठन पुग्ठाँ
का सोंच्बो टे का हुजाइठ्
टनिक ढुम्मर मोहरामे पानि चँर्ना महा कर्रा
हँ हँ मै टे टुहनके लग लविड खोिट रहुँ अब
बिहान हुए टे गुँइरिक गुँइरिक मनै निक्रिँट
अँ टोहार बाट
पोकक भिट्टरसे मिनीक सक्कु मैगर खेलौनन कजरौटि लागल पुटलियाझब्ल्यर्वा भलवा नम्पुँछिया बन्ड्रा कैला सुगवा ओ नम्कनवाँ नम्हाँ पालिक पाला निक्रे लग्लाँ
हमार बिच ढेउर डिन ठोलि बोलि हुइल
मै खुशी कुमारी
उम मजै बटुँ जियल बटुँ
जब ओकर चट्टुर छोटमोट छाइ बाहरके ग्यान ओ बल्गर बान रहिस्
बलटल बलटल मोहरामे पानि चाँरल
सालक कहल हस् मोर नजरमे अपनेनके घर डेख्नु
उहेसे छिट्ना चलन फेन नै रहे
कुमार संघारि हो
कहोंर भुलाइल बाटि बलाइलो पर नाइ सुन्ना
मै बैठल अँकरा टुरटुर खैट
कहुँ टेक्टर ढ्यर–ढ्यर ढुर–ढुर करट सुन मिल्टा
बघवा गुडा हस व्यवहार करटेहे
पटा नै यिहिहे प्यार कहना हो या मनके लालच
उ खाइबेर डाइ उहिहे हेरटि रहिस्
हुँकार आँखि पर्हे सेकुँ अट्रा ढेउर अक्किल कहाँ
बरे डुरसम हमरे डुनुजाने चुपचाप नेंग्टि रलि
का करे कि उ डगर अरभट्ठहा रहे
‘का हेरटो ’ बुढनी हिम्मट कैके पुँछल्
घट्वामे टिन–चारठो बठिनियन पानि भरे आइल रहैं
सेमक डाँठ सलाह डेल
एकठो कोन्टि ओ मझेरि फेन बा
अब बाँकि कोठा खोज्ना रहे
लि चलि टे संघारि
गोटगाट किटाब–कापि पोक्रि परलुँ
मोर पख्ना ओ गोरा चोट लाग्के मैं उरे नै सेक्ठुँ
मानमर्जाड फुला प्रसाड पाके भगन्वाँ खुस हुके हाँसठ्
कुछ पाइक लग कुछ चिज गवाँइ परठ्
डोसर सक्कारे सदरमुकामसे भिट्टर काम कैना ठाउँ ट्याक्टर चौहर््के पुग्लाँ
उ मनैनके लुग्गा घाले खाना खाइक लाग ओ घोट्टैल ओ सुग्घर हुइक लाग अभिन डाइबाबनके सहारा चाहिस्
किहिहे मज्जा लागि
मै नै जैम ठोरे कले बटुँ टे
बहान उके हाँठ मुँह ढोके बैठल रहुँ
कुछ उचियाइल्
बाट फेन का हो – का हो
कुवाँरमे ढानेम लागल डाना चिरै खाइ आँइट टे मैंं नै हक्नुँ
बरा टेजले घुम्ना सुरु करे लागलहे
उहे सुखौरा फेन मिला लिहिस्
बुढनी सम्झल डाइबाबनहे
आँखि–मुँह ढोढाके कुल्ला डटिउन कैके लहैलुँ
उ बराजोर आपन् डैना फटफट्वाइल्
लगैना सेकारि नै हुइलेसे
यार बुडक सँग गुजारल उ याड
आउर टे खै का का बाट हुइलन
डिनभरिक आसा खुसि उमंग सबकुछ
उम कहाँ डगल हुइल बटुँ हो बुड
प्यार अँढर रहठ् कठाँ
अब मिच्छाइ गैलुँ टबे टे बैठल् बाटुँ
मै डाइहे पुँछलउ टे ना बुड
बुढनी केयटके नाउँ लेके चिल्लाइल
‘उ डम्मर्वामे मिलठ्
’ लग्गेक डम्मर्वा डेखैटि
टब यापस नै आइल रनहुँ
नोकरि कइसिन मनैं खैठाँ उहिहे पटा नै रहिस्
एकठो संघरया भर पानक बरे डर डेरैना परलाँ
बुडि कहल उहिहिँ नै मन परठिन
बोनाहा टे खाल याम संघार
मोर फे ठिके बा संघारि
अस्कल घरहिं बाटुँ
काठा सुने जैबो टे टिप्लुहुरके नै बैठे परठ्
नोकरि करक लग कि पर्हल लिखल हुइपरल कि सिप सिखल हुइ परठ कैह्के
एक बाट ढेउर डनसे मनेम लेले घुमटुँ
बेन पुरान संघरिया जब डँडुर मैंयाँ नै डेहल उहिसे ढेउर चोट पुगाइल
मक्रा जाल बिन्टि किरा–मछिनके अस्रा लागल रहे
बुडिसे भेट करे
बोक्नि ओरैटिकिल
एक्ठो फुलक रस चोहिकल्
प ाले खउलल टे उ हावामे खेले असक लि लस्
अब टे महनो भोज करके
सुनके मजा बाट नै मजा बाट हो कना टे अपनेनके जन्ना बाट हो
उम हुइल – आब हुइल
बगियामे लर्कनसँग आम खैटि रैह्गइलुँ
उहिहे बयाल औंरेके यहोँर ओहोंर खेल्झेल्वाइ सेक्हिस्
ओइनके मैंयाँ अनमोल रहिन
इ सब चटाइट सचट बस कब टकापुर पुगल पटे नाइ चलल
अरे टे मजासे नै हेर्ना हो
बाबुनके फेन सझटहँट
खेटवम भरखर रारा लौटरल रहे
मुले घर अइसिन बा
मने मन्डिलमे भगन्वक बाट सम्झठ्
आझ टे डोँगिल डेखाइटो
किस्मट फेन कहाँसे आझ यहाँ नानके भेट कराडेहल
काहे कि टु महिन डिनके छौचो भाट खवइठो
ढिरे ढिरे उहिहे फेन हेड मिस्टरिया करनि पकरक डेहे लग्लिस्
ठनिक झर्कटि मलिक्वा कहल
ओकर चालढालसे प्यार हुगइल
ओहर सैयर हुइ
डिन बिट्टि रहल
टब राटके नाच हेरे जाब
बरे बरे आँखि
यकर ठके अर टे का हो खै
सोझ लजर ठोरिक टरे करैलि
कबु डुःख–डरडके बाट करट
मेजर अँेिज बसयमे कम नबर आइल रहे
उहिसे आउर डुर गड्डिमे रज्वा आपन कपार हिलाइल
अभिन कहि बाट बना बनाके कुछ फइडा लेके बेचि
इ िजउ टे लटभोसर सुटहक लग रह
कहिना
जारक मरे उ लुगलुग–लुगलुग करे
डेरा पुिल टे कुछघरमे आसाराम संघार हमार डेरामे अइलाँ
जब डेउखरिक झलारि चक्सेम्रा जाइँट
यहोंर पुछ्ठिस् ओहोंर पुछ्ठिस् टब्बो नै भेटैठिस्
उ लिज्जिक जिन्गि ओ बलसे खुस हुइ चाहटहे
जब केयट कहल्– ‘डिन उठ्सेकल्
टुहिन पटा बा ओइने का कठाँ ’
का करे–काहे मन भोहर–भोहर लागटहे
‘कट्रा ढेउर हुगइल
मने कुछ बाट ओहें रुमालिक सँगे झराके आइ परठ्
सन्झा हुइबेर मढनके भुन भुन बर्ह्टि गैल्
न मिच्छावन लग्लक जान मिल्ना न डिन कट्लक
नाच हेरे आइगिलो
ज्ञानी आँख् खोलल्
आझुक डिन गुजरल
डुहक बाबा बरे बोनाहा
लाजेक मारे टरे मुिट करालेलुँ
कौवाके रुपमे उ आपन डाडाभैयनसे अहरा खाइक लाग ओ बिगार करक लाग नोंछिक–नोंछा करे
सायड अब उ रोजाइ यहाँ आके ओराइ
मुले यार इ सबटे मोर गुजरल िजिगक याड रहे
घरेक याड उ बचपनके याड
मोर डड रिसा बरे साट बटन्
आब उ रुख्वामे जाइक छोरल् ओ कबुकाल लर्का संग बैठे नै पाके डुखि हुए ओ खोब रोए
एक घचिक सहटैलि
बुनिलालको बाट सुनेर बुह्र्या चुप भए
इ आँखम फेन ठाहे चहट – चहट आँस छकल
कहाँ गइल् कैह्के
आग सुगाइट भरम
उहने टे सबसे पहले पटा हुगइल
डोसर डिन ओइने खेलौना डोकानेम गैलाँ
डाइक हाँठे रझाइल सब मठ
रानपरोप साँढि–कोना सक्कुओर खोजके फेन नै भेटैठिस्
उहिहे रिसाइल कौवाले आपन हिल्हा अँगनमसे उठाके नानल
अब टे जमाना बडल राखल बा
ओ मै अनारकलीक घर गैलुँ
ओ काका मुँहेले बजैना ‘हिरमिनियाँ’ नानडेलाँ
बनियाँँ चाहे जट्रा लग्गेक नाँटपाँट सँघरिया रहे
छुटकि छावा सबके डुरारु रहे
के हो टे उँ लवन्डि
मै टे हप्टा डिन रैह्के
पाछे कहाँसे यार बुडक घरेओर जैना औसान बनल
मनो आझ अपनहँ अपनह नै मजा लागल
कहम टे डुख िजन मिब ना संघार
म फेन अकेल लवडा मन
मुले ओइनहे का पटा
भारतके ढेर ठाउँमे मनै सिच्छ्या ओ बिड्या के डेबिक पुजा कैठाँ
घाम लग्लेसे बेना हौंकडिस्
मै प्यार करना मनैनके अर्जि नै मन्ना बाँटे नै आइल
उ फे एघचिक अवाक होगिलि
ढेउर किसान हुइलक ओरसे
बस् बुरट जाउ बुरट जाउ अनन्ट गहिराइसम
हाँ डाइ
ट बह बुढनीक भैया ब ह नयाँ भँ◌ुइयम गरलाँ ओ रोइल लाँ
साइट यस्टे डिन उ कोर्विनके संग रहेबेर जब आँरा मुँस्वा ओ लिज्जि यि संसारमे अइलाँ टे कोर्विनसंगे बिटइले रहे
टबे मारे मनेम खुस छाइल बा
पहाइ फेन अब टे सु हुइ काहुन
केउ सिट पाइठ् केउ ठर्ह्याइल् रहठ्
उहिनसे पहिले डुनु बाबुनके हल्ला कर्टि
मोर मनमे उ लवन्डिहे लेके कबो ओइसिन सोँच नै आइल
आब बाट ढेउर हुइल काहुन
डालमे कङ्कर मिलाइल बा मिर्चामे पानि छिम्कल बा पेट्रोलमे माटिक टेल मिलाइल बा कैह्के बटाडेठुँ
गाउँ ओ मोर कौनो आट्मियटा रलक महसुस नै हुइठ्
आँखभर टलपल आँस लेले
अब वहाँ मोरपर चमेलीक नाउँके अँकुस लागे लागल रहे
रज्वा कहल– ‘हम्रहिन लागठ कि खेट्वा हमार राज्य भिट्टर परट
मने मोर टे ढयाने नै गइल ओहर
आपन बहिनियक पुँछिक भुट्ला टन्ना ओ उरके डोसर हँगियामे जाके हेरना
पहिले जवानक बाट हो
एकमन टे कहल
अपने मन्डिल कमे जैना मनै बस
जन्नि मनैयाँ गिड गाइल
बनियक एकठो छावा लर्का रठिस्
नम्पुछियाँ बन्ड्रा सक्हुन चुपाइ कहल्
श्याम संघारि खोब मिठ रिझैंठाँ
मिझ्नि खाके आउर जाने सिझ्नि नोहारि लेहे घरे जाइँट
देवदह गारि पुगाइल टे जग्लुँ
खुटरुकिया किनके बचट करे कलाँ
मै कहुँ नै जैम
बाफ रे हो
टरटिहुवारके नाचगान करे असक सुन्जैना
एक ओरिक पख्ना उठ्लिस् टे उँप्पर बडरि टाने असक लग्लिस्
घरे पुगट्–पुगट्
‘का करे डाइ ’
केहीबेरअघि बुह्र्या आए
किसन्वा फेन पस्गा टिर आइल
मै नाइ पर्हल हुँ
‘स्याबास छाइ टुँ खुटरुकियामे बचट करे लग्लो
छुनुवँक सौक बर्हटि गैलिस्
कलक बाट नै मन्ना
यापसके झकोमाको वाला लविडनके आघे उ बरा सुघुर रह
‘लिज्जि भारि हुइ टे का सोंचि
चलो ठक बा डुहा टे लावा खुन नै जलाँ
बेकार अइलँ◌ु जइसन लागटहे
टोपेक लग गछा खोलुँ
बनियाँ टिरठ चलजाइठ्
अस्टे कैबो टे भुँखाहि मुवइबो असौं
मैं टुहिन फे जोरजबरजस्टि महिनसे केल भोज करो जिन्गि बिटाउ कैह्के डबाब नाइ डारम
मै मुँह पुछिटि कह्लुँ
भर्ना फेन हुइलुँ
मै आइ लागम् टे गुरि ओ लावा–लावा झुलुवा नानडेम्
अट्रे विस्वास नै लागठ् टे आसाराम संघारि श्याम संघारिनसे पुछलेउ
ढकियामे पित्रहवा लेले गाउँक पच्छिउ ओरिक लडिया ओर जाइटहिँट
ओ इहे बाट महन बटैह टे
संघार आके बटैलाँ
जन्नि मनैयाँ चिल्लाइल– ‘उ मोर किल हुइटि
साँझ फेन हुगइल
केने कब आँख टुम्लुँ
उ डरलिटक कु नसे फेन नै डरैठन्
जेठान कवा पैबो नै टे
मने महिन आघे अइना जिन्गिक लग सुर्टा बा
पन्हेरवा बुडु आपन सेकटसम सारा सिवानमे लजर लगाइल करिँट
घाँस–बुसा खाके सेकिँट
डुहा घरेक मनैनके माँगन
ढट्टेरि का करे पुछ्लुँ कैह्के
केयट गैयक रकटमेसे मोट्टैल मास निकारके खइटि बोलल –‘ओ आपन ठाेंरहेँम लागल रकट पाेंछ लेहे मिठ बा महा टट्ले
’ उ कहल
कुछघर कोठक माहोल ओटे रहल सुनसान
यहे चजसँगे लोटके खेलके
‘लेउ टे जाउ
एक पल टे मनेम चसक हुइल
सन्झा हुए टे बेन्ठिमे गोबरले एक पाँजर गोब्राके
मोर ठेन कुछ छिनछिनियाँ पैसा फेन रहे
उहनोसे भेट हुजाए
गाउँघरके अटे टे हो काहुन जिट बटो
हमार उठ भरक बहानके बजगइल रहे
ढमार सुके बले माघ आपन अँगनम आइल हस जो लागटहे
ओटे अइलुँ कना हस् लागटहे यापस
उहँ सोचके मै टे जाइटुँ गाउँ
मुले हेरो आझ मोर टिडर
‘सक्कु खालेम टे आपन बाबइहे का खवैबो ’
मने उ बहुट डुर पुगरख्ले रहे
जौन सबकुछ आझ यिहिन डेखके हुइटा
भैया उहाँसे चल्आइठ् फुस्सर ढेबर लगैले
कहि ना काहे डुःख मानम
डुःख मन्ना बाट कहबि टे भर डुःख मानम्
महिहे लाज लागटहे
उ बेला छोट रहुँ
माघ चल्क्याइट छेक झलारि भिटरिया बर्डिवनके मन बिचारे लाग्ठाँ
टे जे खुड इ सबके बोझा उठाइटा
महिन अभिन याड डाइ महिन निला–निला हापपैन्ट ओ आकासि रङ्गके झुलुवा घालाके स्कुल पठाए
अब यिहिनसे आघे पर्हा पैना हिम्मट नाइ आइ हस् लागल
उ डेखौटि किल रहे कौनो अरठ नै रहे
परछा फेन डेगइल
मै कोन्टिमसे निकर्टि रहुँ डाइ एक लजर महि हेरल ठोरचे आसा ओ आसिसके भावसे
ठर्वा–मेहर्वा डुनुजे बुर्ह्वा कपार हिलाइ कि कैह्के अस्रा लागल रहे
‘ चल ना टे संघारनके हमार डेराओर
डुखके डिन
चसापानक पुल अटना भार बा
मै फे एकर विपच्छमे बाटुँ
डुइ जहनके झग्रामे टिसर जाने कइसिके ओइनहे बाट फरछाइ सेकि
अइसिक भेट हुइबि कैह्के मै टे सोँच्ले फेन नै रहुँ
उहे मन्डिलमे आपन डेरा ढारलेहठ
मनैनके वभाव सायट जब मनमे नरासा रह
काकु मोरे अस्रा लागल रहिँट
हम्रे ओकर सेवा सुसार करे सेकब
अरे बहिया पकरी राम खर डुपहरिया
इ संघार रहबे करहँ अकेल
मोर मनेम खेलल हजार मेरिक बाट
केने केकर नाक ठरठर बोलके हैरान
पन्हेरवा बुडु फेन आपन काम कैहि परल
भसरयन सकु बटाइल रहँट
मैं खोब मिठ मानके खैलुँ
अस्टे अस्टे काठामे पन्डिट्वा कहटि जाइठ् सुनैटि जाइठ्
उ बैठल ओ रोइ लागल
बघवा अगवा बन टे आउर जोर बडमास कर
हो हो ’ रज्वक ओरसे धर्माधिकारी बोलल
‘आगे बरहो ’
उ पुँछि फरफरवइटि आपनसे भारि चिरैनसे डुर भाग जाए
राम राम हो ‘बुडि’
ओकर बोल रिसले भरल रहिस् ओ ओकर बंगारामसे थुक चुहटहिस्
घरक गढुरिया
डाइ मँह्कना टेल बनैना सिखैठिस्
डाइनहे उठट् डेख्के जागल लर्का फेन पछपच्छिहिँ उठ्जाइँट
बचपनसे संगे पर्हलि
बाहेर मनैनके हला भोजहा घरेक टामझाम
डनभर चकस उ माहोल
केने का का सिट आपन डुनयाँमे हेराइल रहुँ
गुलरिया पुग्लि टे बहुट भुँख लागल
ढोइक लग लघे रहल घवामे गैलुँ
काठमान्डु जागिर खउइयन हरबेर डेउँटनके माला प्रसाड लेले घरे आइँट
उहेसे लवाँगि खैना सुन्घुना पाके लर्का फोहैटि लवाँगि खाइ जाइँट
एसएलसी डेके पास हुइल लावा जमाट
घुमेबेर गिडार बोल्लक बघवा गुजर्लक जोंक्वा लग्गक फेन बिस्रा डारठ्
‘बुडिसे हमार बाट अस्टे
जेउनासमे डुहक जुटा चोराके
संगे संगे जिम्डरवैसे गारि फेन खाइ पर्ना
चौकिडरवा फेनसे कहठ्– ‘नाइ नाइ टुँ चाना नै खाइ पैबो चाना ओट्ठहें छोरडेउ
खेटवा चिर्रि पर्ना टे हुइटि रहे
ओम्नेसे फेन बँचल अन्न खेट्वक मुसनके लाग हो हे राजा कि यि रिन डेहुइयक
चौबट्टिक पँजरे रहल खेर्हन्वाँमे अगेठ सुल्गाइल रहे
मै मनेम मेरमेरिक सवाल ओ मनहे नोँडुर बनैटि उहै रुक्ना हुइना
हँठिया पानि पियल
पानिले खोब भिजल बुढनी
पित्रहवा अस्राइ जाइक लग लौलेसल रहे
उ अन्गुट्टि कुहिहे बिना जनाइल घरसे निक्रठ्
जौन बाट इ मनहे सबसे ढेउर छुए
हुँकार बाटहे मै का सम्झु
जब फेन ओइनके भेट हुइन
केउ मन्ह्ला–मन्ह्लि सन्ह्ला–सन्ह्लि छोट्का–छोट्कि बन्ना
भाग लेहे पैना कैके जनैलाँ
िजहन टे नै बटैना बाट हुइटहे
अँगनामे ढेउर मनै बैठल रहिँट
सिर उरवा घोसना कैलन्
उ ओइनके मैंंगर चुनु ओ मिठ बयर हो
अकाह बहानके कुँवापर डेलुँ
पाछे डनभर नहलु नैडेलुँ
ए टब टे फुर्सट हुइ टे बागेश्वरी मन्डिल जैबि सँगे
‘हाली सिउँरो
सायड काम फेन मना रहे
टब लिल टनुँ संघरयन घाँस काटे खेवाओर
टिन पहियक सँइकिलके डाम कठेक परठ
मोर अबेक अवठा जो ओटे रहे
जाइ यार मै टे ओस्टे हाँसि मजाकमे कहलुँ
ओ काम नै लग्ना बँचल काहे नै छोरलाँ
‘नाहि जसिके फेन हम्रे यहाँसे निकर्हि परि
’ ज्ञानी कहल
हमार छाइ आँढि ओ बन्वमसे अइलि
’ डाइ बाट जोरल
कबकब चठ रहे काहुन
उ मुयाइट छोरके जैना मने नै लागटहे
टब उ निडाइल
डोसर डिन डुकरेहान मझला जुटौला करवाइल
सक्कु गाउँक मनै फेनसे धान डैना ओसैना कामेम विप्टाइल रहिँट
कहुँ–कहुँ चिरै बोलिँट
घरेम खोब रूवाढाहि चलल
हालि बुढनीक पन्जरे करिया भुट्लक छोटमोट गुँर्चि रहे ओ टुटल पख्ना रहे
सक्हुनसे ढोग सलाम हाल खबर पुँछपाँछ फेन हुइल
ओकर मुस्कि ठोरचे फिक्कल हुगइल रहे
का हुइल कैह्के बुझक खोजल्
नाउँ जन्ना का जरुरी अब
कुलक पाछे सैगोनके खुवक बगया
चिम्टा किरा गोंगैरा जोग्नि जन्नि ओ ठारु यहाँ ढेउर जाने जुटल बटाँ
बुडु टे कहटहँट आझुक डन
मुले अइसिन लागटहे
महाराजके मैंयासे यि सेवक टिकेसेकि
बस घरेक मनैनके मन परे परल
जा हुइ – हुइ डेखाजाइ कैके
गाउँ घुमे जाइ
लौटके अइनुटे अंगनाम फुफा बैठल रहे
टब ओं उहे बगौरामे बछाइल
पानिक रुवाइ सुरु हुगैलिस
ओइनके हाँसि ओ बोल पाछेक लाग बचइलाँ
आझ उहिहे डोसर मेर लाग्टिस्
याम संघार ढल अइलाँ
बेन आपन कहो कइसिन बटो ’
बुडुहे खोब सझलुँ
उ लर्काहे बेंटके छिट्वम ढैके लडियामे पुहाडेलाँ
बिहान हुए
–‘सुन सुर्या इ मनैयाँ मोर बन्वाँमे आइल
याम संघार भरक ढेउर बोना मनै
मानो कि बड्रि रिसाइल बा
जब चैट महिना लागे
काहेकि जौन घर उ डेखैलि उहे घरेक अंगनामे बाबा ओ फुफा बैठल
उ आपन संघरिया टेटे ओ पिपिहे डेखठ्
बस हुइल ना
इ सदे खेना गिल चौबट सबसे टे डुर हुइल बटुँ
मनभर डडक याड सजैले यान चलल आपन डगर
खेटपाटक बाट उठल
कल्वा खाके रिक्सम बैठ्लि
बेन कुछ डिन महिहे खोब अक्टावन लागि
नै खैले हुइँट
महनहे रगाइ नै सेकल क मै रगे नै चाहलुँ
कुवाँ भर्ना चुल्हि निढ्ना
उहे मड मुिक लजाइल उ लजर
साइट आपन बाबइहे कल्वा डेहे जाइटहि
जट्रो करो मने बनियाँ टे बनियाँ हो
मने उ राह ढेउर डिन नै लागे सेकल
ओइनके कहल माने पर्ना ओ आपन मर्जि करे नै पइना
हम्रे लावा प्रबिधिसे जोरल बटि
‘कि टो मैंं उहिहे नै मुवाँइटसम ’ उ चिल्लइटि कुडल्
जब चिल्हार ओ बाज बुढनीहे घुघ्वाके टिस्लोर ठोँर्ह ओ खेख्नार नोंह कैले झप्टे आइँट
मै बाट बुझे नै सेलुँ यार
उ जुटौलासे पन्हेरवा बुडुहे रुपिया डाँर टोकगैल
ढमार सुनके बैठल रहलुँ
कटाब पकरट कल नँड लाग लाग
कुक्रा ओ बिलरियाक् ठेन आपन–आपन टोपि रहिन्
मै जुन घरे फेन जाउ कि नै जाउ मे रहुँ
संगे सजना फेन उठैठाँ
हलि पुगाइटे बेन मौसिन घर लमही बजारसे घरे जैम्
आझ टे चुपचाप जाइटि
उ जन्नि बुढनीहे उठाइल
सु मनक लखल सबोढन ओ अछरसे महँह पटा हुगइल रहे
सुनसान
महन जुन उहनसे पहलेक खवैलेक
खै टे का कना हो
उ गगन नहरट
आपनेक सचहे मनन कलु म ट कुमार संघार
हे भराना हुइना समयमे टे
महिन लागठ मोर उ पख्ना हालि जामे ओ मैं आपन पख्ना फैलाइ सेकुँ
घाँसहा बगरवामे सुख्खा पर्के घाँस सुखाइल रहे
आपन टठया ओ गसा ढोके
बर्बट्टि ठर्ठरैटि कहलाँ
डुनहुनहे लेले मै नकलु गोटयार घरेओर
आज नाच हेरे नाच जइबो हो बुडि
लर्कनके खिढा समझके फेन हाँसि लग्नाहस
रसाइल बाटो महनसे
अस्टिम्किके बना डि
हाँठेम टेकुइ
ओहर मोर डिडि बिहानसे घरअंगना बहर्टि गोबर–पानि भाँराकुरा हेर्टि ठिक्के
ढेउर डन परसे उहनहे नहारटहुँ
टब्बे छलरक भाठि रहे
दिनको बन्टरियाँ खेटवा ओर छेग्रि चर्हाइ जानु पर्ने
अब फेन – फेन ना बवाइ टे उहे – उहे बाट
एक बाट भर महिनहे बुझे परना हुगइल रहे
मकै बियार लगैना फेन पहिले हुए
जम्मे हरड्यारे हरड्यार हुइटहे
डिडि महिन खोब सम्झाए
खटियापर बैठल मै आपनहे आपनहिँ सम्हारटहुँ
उ बिहानक सिट ओ डिनक घाम ओस्टक बयाल ओ पानिक बुँडा फेन सम्झल
पुछ डरलाँ
बरसमे एक फेरा किल गैलक ओरसे हो कि का
औलि लेके ढान कट्नि मचे
टै कबो फेन नै डोकान बन्ड करठे
आससमे बडाइ भौिज काकनके
मने ओकर स चल असक वहाँ कोइ कुछ नै हुइल
का रटारमे ढिढउर ढरकटहे छलेसे पटा चल
डड कोिटम जाके आपन काप कलम लेके आइल
टनु संघरयन ओरजोर
हँठिया गैंजि हे भेटाइल्
मेरुवा बाँढके सेक्के
ओइने ओइसक का करे कैलाँ
अन्टाजके ढकियामे रोटि ओ घरेम् रिझल टिना डेहे जैना चलन बा
मेला जइसन ठाउँमे डहन मडहनके झगरा कल हुइ हुन
बुढनी उ सेज सुट्ना नैमान्ठो डाइ बल्जब्रै सुटाइक खोजटाँ
चिट बा िजिग
हरे टुँ फेन का–का सोच्ठो ना
काअ काअ बोल्टि ओ हँस्टि खेल्ना
बरे छोट लर्का हस् टे लागठुइ
सम्झटो टे कबो घरेओर नै अइटो हाल खबर पुँछे
कम्प्युटरमे छापल हस महा सुग्घुर अच्छर बनाइँट
टै टे कले रहिस् पुजामे काठा सुने जाइस्
भैया टयार हुइले
जाब का संघार बडा ओरागइल बा
उ गारिक हल्लक मारे निडाइ नै सेकठ्
डुइचार डन घरेक बैठाइ पाछे फेन लौटना रहे महनहे
लौव गोँहुक डाभि भर्खर निकरटि रहे
अभिन टे किटाब–कापि खर्च
उम बरा टोहार टिडर
‘कहाँ बिचमे डारटि यार
क्याप्टेन एक घचिक सोचे लागल का करुँ कैह्के
टिन पहियक सँइकिलके डाम कठेक परठ बुझके आइ
लुग्गाले सेंर्हल किटाबमेसे उ बाट बिगर्ना मेराइक कुछ निकारल
जोट्ना ओराए टे फेन डौंररि डैना सुरु हुए
भेटघाट फेन नै हो
मन्के पानि पाए टे आउर
जम्मा जम्मि डिन कटैना फेन अँगरि गने पर्ना हुगइल रहुँ मै
‘राम राम
कबो नै छुटि ना
बाबा फोन कैके सिताराम काकु ओ प्रसादु काकुनहे बलैलाँ
सब जाने गोहुँ बोइलक खेटवामे पानि डारटटाँ
बयाल मनके बहल
आपन ढो – पो लाडके बैठल डुनु जाने
आम टे मिलल खैना कइसिक हो
ढिक्रहवक डोसर डिन पित्रहवा हो
महन कुछ नै सुझाइटहे
मेर्वा सल्हर्ना काम रहे
खोब मज्जा लागे महिन हुँकार डँडुर–डँडुर साँस उ मुस्कि
ढान पक्टिकिल औलि लेना पुरान चलन रहे
बाबा बघवा बुढनीक ओर गइल
ओइसक छुट फेन टे नै रहे
असौक साल डसियामे बाबनके हिन्दी डायलेक वाला नाच करेक लग बटाँं
डेवार मानके ौढ पना कैके एकठो संठासे आइल रहँट
‘कइसिक डिउँ रुपिया टे खुट्रुक्यक भिट्टर बा
केही सँगे पहल संघरयन फेन भेट हुइलाँ
बुढनी ठाँठेम जाइ फेन नै पाइठ्
बाबुनके साग पनाइटहँट
आइट आइट पिपरक रुखवा पुगजाइठ्
अस्टिम्कि अट्वारिमे नै अइलो
कैके डडहे कबु कुल नै पठैलाँ
घरक मनै नैरलेसे टे
श्याम संघारि से लर्ह्यामे बैठलि
उ खवा चहुरे फेन सेडेठन्
नै हो भैया
टिङु बिलरा लोख्लैराहे रगेडल्
टब हँठियाहँठियइहे चर्पि जैनास लागटिहिस्
अप्ने जाइ क्याम्पस मै ठोरिक आराम करलिउँ
उ आपन आँग टिंगरइल जहाँ चिम्टा आपन कपारिक सिंघ उठैले बोल्टाहिँट
भेट करे जाउँ क अबहँ
पोकक भिट्टरसे एक्ठो फुटफुट¥यार टिन पहियक सँइकिल निक्रल
पानि बर्से टे डिहवामे मकै बोइना काम फेन हुए
जब उ घरे घुमठ् टे स्कुल बन्ड हुइठ्
आझ डगरके थकाइले निद्रा फेन ओट्रे लागल रहे
चिरैयाँ अट्रा जोरसे उरल् कि उ घुमके फेन बुढनीहे नै हेरल्
ऐ के
का हो इ चज
लेहे फेन नै अइलाँ कैह्के
लका बाट ओनाके फेन नै ओनाइहस्
मने भिख माँगटु मोर आपन हक बा जोन मोर हो
साँवरमे सुग्घुर
जौन महन बटैना चाहट
यि ओकर मनैनसे छुट्कारा पैना मौका रहिस्
बाँस घर छैना बाटि किल नै इ बेन्ह्वाँ बेह्र्ना फेन काम लागठ्
उहे मारे जाइ कहटुँ
गाउँ पुगट नघान नाघके घरे पुिल
टभु पर ढुिढ लागटहे
चल्टि बा जिन्गि ढकेल–ढाकल
बेन आशाराम संघारि अपने फेन चलि
‘बुढनी ’ केयट ढिरेसे कहल्
कुलके कोवा – कोवामे उ याड उरझुरलाइल बा
यार जो हुइल रहे
टे आउर डनक अके कहान सुना डारो
लहाके आके पठलहर बडाइ हुइना टयार हुइल
उ आपन मुटुक टुक्राहे पाछे छोरके आँस गिरैटि उरल्
औररे कोठमसे लविडनके गलल हाँसल सुन मलटहे
मुले महन टे इहे माटमे पना बगाके कमाइल ढान
चेपाले बँढुवा मजासे पानी रोकल
भौगोलिक अवस्ठा कहुँ लगाटार खेटवा पानि मजासे छिर्ना
आम काटके एक पाँजर खटोलिम बैठके खाइ लग्लुँ
सझिया कुल्वक आँग झर्ना
अस्कल गाउँभरिक अक्के खेन्ह्वाँ नै हो
डसवक परछा डेके
हल्ला करि भेट करि उ फेन कम हुगइल रहे
उहिहे चिरचारके फेंकडेउ
कर्ना टे का करम मने अप्नेकसे बाट बट्वइना एकठो मिलि कैह्के पुछ्लेक हो
सोरि अन्सार सक्हुन सेवा सलाम लागके पस्गा ठन बैठठ्
बाट टे नै मानठो
घनु पानिम जाइठ् घनु ढिकुवम आइठ्
बिग्रल सामान रहिहिस् टबो फेन उ केही सोचके बेचि
नडासल िजउ
बिना मुठ लेले बियार नै छिटिँट पहिले
‘काल्ह बाबक् डेहल् रुपिया मन्से रुपिया महिँहे डे टे खुशी
ज्ञानी–तिमीहरू ज्यादै ल्वाँसे छौ
तिमीले मैले जस्तै छिटो उड्न सिक्नुपर्छ
’ ज्ञानीले
‘आउ खेले जालेम् खेलेबर बरा मजा लागठ्
’ बुर्ह्या मक्रा कहल्
बाबा बघवा गुर्राइल– ‘यहाँसे भाग नै टे मैं टोर मुँह खाडेम
उम अब बले मनेम ठनठन सुकुन मलल
घाम ठनठन लरम हुइल
डुनुजाने सँगे बैठना हुइल बटि
टब हल्हिल सुटरिक बोरामे पानिले भिजाके गोर छोपठाँ
डाइ उहिहे कम्रामे सुटइलिस्
मने आज खै
मुले मै पुछे नै सेलुँ
क्याम्पस ओराके मै डेरक लग निकरटहुँ
गिड सुनके मन चैनार चम्पन चौकस लागे
डोकानडार मर्चा बा
राटडिन भेट करे आइ
ओ ओकर हिर्डा झिया–झिया हुइल रहिस्
ओकर मुटु एक घचि टे छिङ्टे असक लग्लिस्
यार बुड डडकसँग कोिटम रहँट काहुन
डुःख हो सुख हो खुस हो बस मुहारमे उहे रग
आझ यापसके डोसरा डन
एकघचिक औइन ठन जाके जिउ टङ्गग्रैलुँ
यार टे हुइल मुले कहना कइसक
टभुपर डाइक उठाडेहल रोट खाके
उहनसे कैय ढेउर
उहिन डेख्ना ओ सेवा टहल कर्ना गाउँक नियम हो
यहोंर बियार छिट्ना डिन आइठ्
नुक्वाइ खोजटहि
कबो टे क्याम्पसके बेँढवा छनक्के
खोब ठाँटबाँट बनके सँपरके
आउर चहना भाँरा कुछ काठ सब लरयामे लाड सेले रहँट
कुोहिक अस्रा फेन टुट गइलिस्
मै टे पहलचो भेट हुइल टबहँसे मन परगइल रह
टब उ कोरकारके निकार लेहठ्
आपन डुख–डुख्वास् अउरे जहनठे बटवइना कट्रा कर्रा बा
बरे राट टक डुर – डुर अभन डसहा मा बोिट रहे
बटाउ ना का बाट हो
जबियामे सन्ठिक लहरा
ओकर घैखर काम डेख्के मनै छुनुवँइहे खोज खोज बलाइ लग्लिस्
सेमक डाँठ बहट लहराहे अग र डेहक लग झँखरा बनागइल
कना उहन चटा रहन्
रंगि बिरंगि डाँफेक कैठो रंग गनो
जोगनियाँ ओ आउर मढ एकडुसर जनहे हेरके मुस्कैलाँ
यिहिसे पहिलेक टरटिउह्वारमे टे मै आइ नै पैलुँ
मैंटे कुछ नै हुँ महाराज हजुरके डया–मैंया कुछ नै हुँ
‘का कब हो कब हो
मने भिटरि मनक लजरसे हेरेबेर
ओ सोचल ठनिक आँखरके टे नै बोल मर्नुं
लावा नै रलेसे पुराने सल्हरके ढैजाइठ्
कि कुछु ढन्ढा बा बुडि ’
बेन अब्खिस् डसियामे अइबि
जट्रे गोरामे ढुँवा लग्ना ओट्रे हलुक लग्ना
उ घुमके गोरा उठाइँट ओ रुख्वामे बकोटठ
बाबा फेनसे हम्रहिन बजार घुमाइ लैगिल्
आपन सेकट बोल्ना गेँह लगाइटहे
बुडि कहल सुनके उ मढुर मुस्कुरैटि बर्बरैलि
टबहँ आसाराम संघार मुसुक – मुसुक मुकुरैट अइलाँ
मनेम घनु–घनु बाबक बाट अइटि रहल
खै यार संघार
भैया पिपरक डुख फेन सुनाइल –‘एक्ठो बा पिपरक रुखुवा ओकर एक साल डहियाँ हरयर हुइठिस् ओ औरे साल सुखजइठिस्
लिज्जि आपन डाइहे बलाइ लागे टे कोर्विन रिसक मारे घघोटे
महन लागे
डाइ– बाबा डड बाबुनके सकु जाने
गु ओहले कटाब अगोरके बैठना बान कहाँ छुट
पहके आके टे आइ भँरल
टुँ नेपालगञ्ज गैल रहो हुन
यापसमे भेट हुइल लविड फेन
भोजहा घर बराट फटा गइल खुसमे
नाइ हुइटे अब अइना डिनेम अपनहिं कुछ करना कैह्के सोंचटँु
मै टे नै जइम
का करे लागि सुनसान
आपन छाइक बास लेके सास फेरल
का महिन अपन बारेम कुछ बटाइ सेक्बि
चोट लागे सेक्ठिस्
उहेक मारे उ छोटहिमसे उरक सिखटा
ओइने फेन आपन आपन हर्चालि कर लग कुछ लेके आइँट
आउर डिन टे गैल रहि झे
बहान बरे डनसम सुट रहलुँ
अगर िजिगक इ सफरमे कोइ मल फेन जाइ
आपन कपार हिलैटि हाँठ मुँहेमे ढिरेसे उटरटि रज्वा महा सोचमे परल असक करल
कहाँ हुइहँ चमेल
अइसिक करट डेख्के ओकर डाइबाबा खोब डाँटिस्
पानि बर्सल
उ पानि जुर ओ रिसाइल रहे
आपन नोन्नाहा आँस बाहेक कुछु नै पिए ओ आपन लर्कनके नाउँ किल लेके बर्बराए
नै सेिल बटाइ
डाइ टोरैयाँ टुरके काटटहे
पुग्टिकिल मगमग–मगमग मँह्के लग्ठिस्
फोन टुरुन्टे लगैलुँ
आपन आपन गाउँक बगालनसँगे आपन हर्चाली करिँट
मुले अब्बे मिनीहे हमारहस खेलौनैसे ढेउर टिन पहियक सँइकिल चाहल बा
’बन्ड्रा कहल
छुट्कि चिम्टक बहिनियाँ ओकर हाँठ पकरके ’ मै बल्ले बुझ्लुँ
सब जाने मजे बटो घरे ओर बरापु
सक्हुनसे भेट हुइल
हमार यहाँ उटरे परि कैह्के घोँस्ले रहिँट
कल्वा खाइ खोब चिरोरि करल
उ सेकट् सम् झट्टे बाहर् निक्रक लग् गेंह लगाइल्
ढान चर्हाके सक्कु डेंउटनहे डुढ ओ जल चर्हाजाइठ
गुड्गुड्वाइहस् लग्लिस्
ना टे इजहार करे सेना ना टे कहे सेना हमट
महिहे खिज्झुइया
खानपन मजासे नै खैठो क का
बस ठोरक इजहार करना टरका फेल हो जाइटेहे
िजउ नकरल डेरा ओर
हम्रे बाट बट्वैटि रहि
मै फेन ठाँठपर जाके सुटगैलँ◌ु
चोलो काला हेरे
जा लेउ खोब काह कटाके कुछ हुइ टे
उहँ बुडु मै टे कुवँम् लहैम हो
डगर भरडिनभरिक पलके सुन्डर सोहावन याडहे लेले लग्लि घरे ओर
आझ बेर यहर खाइ ना संघार
बाबु बाबु खच्चर ओ चौरि गैया रठाँ हिमालओर
घरे सक्कु जाने खोब अस्रा लागले बैठल रहिँट
न कहुँ सुन मिलठो सजना–सजनि
खिस्वाउ टे फेन कइसिक
मने सिहरा लागल बुढनी कुछ बोले सेक्नासे पहिले निड लागगिलिस्
सक्कु काम हेरबो कलेसे बरसभर कौनो न कोनो काम हुइटि रहठ
यहोर छुनुवाँ मनमे बरे बरे सपना डेखे लागठ्
फुलुङ्गा आउर भारि रहे
चिट्ट बुझाइ परट
ठक बा मोर फेन संघारनके
काह संझाके पुिल
घर– घर महन चोर लजरसे हेरे पुगजाइ
पहिले पुरान मनै बेपारिनहे बनियाँँ कहिँट
मने ओकार औसान डिमाक उहिहे सेकटसम जोरसे पख्ना चलाइ कलिस्
बाँसक हरक टर्वांचि बनठ्
यापस जाइक लग टयार हुइल
अब पाछक बाट पाछे करब ना
सहुन लरौस हुइ
डटिउन करटि हम्रे कुँवा पर रहि
ढेउर डिनपरसे बरे राटसम बाटचिट हुइल
उ बरस उहिहे रुख्वक नाजुक बोक्ला असक लागिस्
घुमके आके हम्रे अस्टे अँगनम खटिया पर बैठल रहि
कोइ मनै बुढनीक ठाँठ रहल रुख्वा काटे आए टे बुढनी ओइनके आँखि नोचे जाइ
श्याम संघारि आपन बाबकमे ढोक सालम लाग्छ
का खबर नन्लो परडेसु ’
टबेमारे जहाँसम यि लेनडेनके बाट अप्ने मै मिल्के बन्ड करि
देखाइमे हुँकार डेह भिह सोन – चाँडक् गहनासे सजल ना रहे
टुँ अपनहि उठैलो बाट
का टे
डनेक बज राखल रहे
बरे मसक–मसक बाट हुइटहे झे
संघारक बाट सुनके एकघरक मै अवाक रैगइलुँ
बनियाँ आपन छावइहे मजासे डोकान चलाइस् कना बाट सिखाइठ्
सब लका कृटके उ सुडर पलके मजा लेहटहँट
पाछेसे अपन छेग्रि गैया लेले एकठो लवन्डि हुर–हुर हक्टि आइट डेख्नु
उ जब फेन अपने फाइडा खाके बेचि
जोिहयक ओजरार अंगनाभर छाइल रहे
काल्ह कट्रा जुन जैबो
‘मै डाइहे पुँछलिउ टे ना बुडि
लहैना मजा बानि
बुढनी रिसोटल् चिल्हार ओ बाजनसे लिरौसिसे बचे सेक्ना हुरख्ले रहे
मै घरे गोरुन सानि लगाके बगरवामे बैठल रहुँ
बुर्हाइल कौवा बुढनीक कामक नौना चलाए
लका कइसन बा का हुइठस्
कल्वा खाइट – खाइट टे ढिल हुगइल
संघारनके बाट छोरके उहन नहारे पुगजाए
फेर जिन्गि टे टुहिन–महिन जिना बा
इ बाट कहेबेर उ मुरि टरे लुकैलि
कोइ यहोंर ह्वाह
थारू जाटिनमे पित्रहवक आपन सट बटिस्
जाउ एक फेर नै टे सोचि
हे सब सुले परल रह
काल्हिसे डेखटुँ ’
बाबा पकरके उहिहे चुम्मा खइटि पुँछलिस्
भाटुहे बाट चलाइ कले रहुँ
टब बल्ले औलिहवा मुँख खोल्ठाँ ओ बोल्ठाँ
महटाँवा फेन कुछ समझडार रहे
‘डाडु माघ आइडेउ टे कहम
चिरैयाँ आपन अहरा बचाइक लग कँटहा झँगिया ओर फटफटाके उरल्
शा संकायमे जौन यापसके लक ‘ स’ मे परठ
रकट ढुर ओ घाहिल लर्कानके सेवा मैंया करुइया मनै मन पर्लिस्
अब का कना
उ महन मन परैठ क नै कैके
जानो गारि–गारि बिच कौनो लडाइ हुइटिन
उ डरक मारे जोरसे चिल्लाइल्
कुछबेरपरसे बुह्र्या अइठिस्
टब जाके बलटके हेरलुँ
बुढनीक फुलरिया असक चौकस मन अक्केघरिम अँढार हुँगइलिस्
ओ टब्बेहेँ सरासर घुम्ना जैना बाट जनैले रहुँ
खास मे टे संघारनके सलाह
कुछु नाह
नक म टे अभन डुइ टन डन नै अइटुँ
बुढनीक जलम कौवक आँरामसे हुइल रहिस्
बुर्हाइल मनैयाँ चक्वाइ असक करल
कना महिनहे नै लागठ्
अइना सनिच्चर के मै डेरा डन्डि लेके जाइटुँ
ठाउँ ठाउँमे भसाभस ओट काटे लागल
‘मै सक्कुहुन् से टेज उर्ना मढवा हुँ
मै इ फाँडमसे जइसिक फेन निकर्हि परि
डाइ आपन हाँठेले गोमक मुँहेओर सुह्राइल
‘हालि करो हालि उर्ना गेंह लगाउ ’
कब डाइ – बाबनसे भेट करम कैके खोब कुलबुलाइटा
बयालक औंरेर बेरुनियाँ आँढि हौका उ डेख्ले नै हो
डाइ बाबा फेन अस्कल किस्नान घर काम नै कैके छुनुवँक काममे सघैठाँ
ढारा ढारा पानि डेबो कि
आउर टे झन जोरसे आइ
बुडुक घरबास फेन नै रहिन
नजर चटाइटहे
बजारेम् का डेख्लो
‘उ कहटि कि यि अनाज हुकार हो काहे कि उ खोब मेहनट करले बटि
आशारामके घर पुग्लि टे
मन्जुरि करे जाइक लग बा
खेवार क टे फेन कइसक
बाट ठोरचे रहे
आझ उहे पुलके उपरसे मै चहल बस नगटहे
ना रिसाउ हो प्यारी बुडि
बुझ्ना नै बुझ्ना हुँकार मनके बाट उहे जानिँट
कुछ डिनमे आँढि–बौखा आइल
टुहिन टोहार डुनु बाबुन बर्हाइट पौर्हाइट जिउ फे ठाकगिल हस् बा
एक घचिक पाछे फेर उहे लवन्डि अघाला चलाइ अइलि
चाहे जोन्हियक चहचह ओजरामे
खास टे महँहे भेट करैना सलाह रहे
काठा सुन्के सेक्बो टे उहे रुमाल ओट्ठहें झराके सक्कु बाट ओहें छोरके आइ परठ्
इ मनेम हुँकार लग यार बा
जब बुढनी ढिरे ढिरे सयान हुइ लागल
बुढनीक बट्वाइल बाट वहाँ नै पुगाइल
बहुट मेहनटसे पानि फुलाके
ओट्रा टिन महिनामे झुरागैल रहिँट
जब ठाँठेम उ अहरा खाइ टे डाइबाबा उहिहे हेरिस्
मुस्वा कुछु खाइक चाहटेहे
बाबा गोरा पकरके टानल
‘हाँ हाँ बुडि हो जाइ
फुलुङ्गा छोटनक रहे
बनियाँ अठ्वारके एक डिन आपन डोकान बन्ड करना सोच बनाइठ्
एके चुटम िजउ चाल पाजैना
प्यार कना हो कि लालच
उहिस् कहनास लागटहिस् कि मोर लर्कनके बाट कुछ ना कहो
मिच्छावन लागगइल रहे
‘नाइ ’ बुढनी चिल्लाइल जोरसे ओ डठ्करल बोलल– ‘मैं नै मानम ’
ढन्यवाड
काहे कि चाहल साँस नै रहिहिस टे कइसिक सक्हुनहे आपन बाट सुनाइसेकि
घरे जाइक लग टयार हुइटि रहि
लोख्लैरन् रगेडिक् रगेडा कर्टि बटाँ
हुइना टे बैसाख महिना सबके पस छुट्टा रठै
संघारि मुसुकसे मुस्कुरैला किल
ओकर कपुन्डामे लगाइ्ल् टेल मगमग–मगमग मँह्काटिस्
डुनु पाँजरसे डबोट्वा पाके हुइ
मै काठा सुने गैलु टे पन्डिट्वा कहल कि सच–सच बोल्हो झुठ कबु नाबोल्हो
झुठ बोल्बो टे पाप लागठ
मै कइसन
सानुक ठन पियर फुलुङ्गा रहिस्
उम काल्ह जाइटुँ
लुा घालके आइटघरम डड चाह बरा सेले रहे
का उ डुख बटन्
मजासे रहोहो
मेवा पर नेगट डुरे – डुरे बाट बवाइट रह हे
‘विचारि लर्का ’ जन्नि मनैयाँ कहल –‘उ भुख्ले बा
बेचैन परल रहे
झोलम कािहक उहे बुडक डेहेल पो ढरल रहे
टुँ नै रहो
इ सनेस सक्हुन सुनाडेहम
’ कहटि वहाँसे पुराने डगर घुमके आइठ्
राटक बजे पुिल हे भजनी
अट्रेम् टम्हें पहुरा बोक्के अइलक मनैयाँ फेन भिट्टर पैंठल ओ कहल
मटरक साग बैरक चन
हे फेन भुले बट
ओ सक्कु जाने बाँटके खाइँट
माघेम पानि बर्से टे उहिहे महाँजार लागिस्
हुँकार बाबा बाटेक ओर्वां डरडि कनै
मुर्गनियाँ महिन का डि
ठाँठेम रहल छोट लर्का कलकल कलकल करिँट
बहुट बरसपरसे आझ फेन गोटयार घर
का सोँच्ल खै
कौवा कुछ कहे फेन नै सेके
बुडसे मोर लजर मलल
असन्ह्याँ–जरन्ह्याँ डाइँट डाइँट कौनो साल टे माघ पुग्जाए
मच्छिक टिना साग डाल गुडा टठिया ओरपार टिना
मै टुहिनहे डुपहरके लेहे अइम्
मने बाबा पर्हे नै पठैलिस्
अब हुइल यार
हरोट कलक खेटिपाटिक नेहाँइ लेना
मै सिखाडेम जे अब बाट बट्वाइ
उ भुखले लर्कनहे सुखाइट डेख्ले रहे
बाट फेन जाने का हुए
जैचो घन्टि बजे टै मनैनके एक बगाल बर्का घरेमसे बाहर निक्रिँट
उ अँखवाइ टब
अइसिन लागटहे उ फेन कुछ बाट पुँछे
एक–दुइ घर डाइक सँग जाके भोज फे खागैल्
ज्ञानी बाहर निक्रे खोजल्
सायड हुँकार मन कुछ आउर कहे खोजटहे
मै बाबक् सँगे बजार गइलुँ
रेरा लागे चक्सेम्रा जैना फेन रहे
ओहाँ हम्रे एकठो खोल्टा खोन्लि ओ टेलवा लगैलि
अब मोर पाला आइटा टे खोब बहाना ना
मने अप्कि माघेम हिरगरसे ठर्ह्याइल्
मै जाइटुँ लेउ
लवाँगिमे जरहनिक भाट उर्डक डाल निखोर्वा आलुक टिना रहे
का गाइठ् कुछ पटा नै चलल
सब जाने उटरके गुल्मीक बसमे चौहर््ठाँ
डम्मर्वा सुनकाल रहे
उ घरेक सुहावन मनेक एक कोन्वा ढैके अपन पौलि ढिरेसे आघे बर्हैनु
चाह लाग टे बेन म पाछे कहम
का करे कि ओकर सक्कु खेलौना उहिहे छोरके गइल रहिस्
बजेसे यापस रहे
नै कैलुँ कलसे ठनठन नै सोहाइ
यिहे रिस यि मनके टिट बा ओ अक्केलि मन बा ’
उ लग्गे पुगल ओ बुढनीक कान पकरल ढिरेसे
छावइहे मन पर्ठिस् कैह्के डाइहे पटा बाटिस्
प्यारि बुडि टुपलुकसे आगइलि
बन्वाँमे भुँखे–पियासे रहे परे
औलिहवा अइटिकिल
बुढनी रिसोटल् चोर्वा कौवक ओर गइल्
बुढनीक हाँठेम लट्ठि रहिस् टभु उ चाँदहे नै पिटल न उ चाँदहे कुछ कहल
जाउ मजासे जैहो
परक पठर मलमलके पठर कम कहाँ रहे
फेन कबो अइटि रहब झे
डुपहर चहगइल रहे
भसरया खाइ नै बन टबसे
महिसे बुडुन्हे रुखवा लग्वइना मन लग्ठिन्
आपन डाइहे ढोग सलाम लागठ्
बुढनी डराके सिकुरगिल ओ ठोरचे पाछे हटल
बेर टे खैना हो
सडिमान डाइक हाँठक निँढल मिठ रहे
ओस्टक ठोरचे झाला लेके ढुमरिओर लागठाँ
केयटहे बुढनीक बारेमे सक्कु पटा रहिस्
डरले ओकर मुटु भडभडाइ लागिस्
का हो आझ टे संघारि बरे अन्गुट लहा ढोके सेकडरलि
बारिमे फरल आँम अम्रुट लन्गि खिरा केरा
जा टे छाइ यहै नान डे खौकके भैयक लग
एकठो डाइ – बाबक लग
ढानेम गाँढि नलागिँट कैह्के
डडक मनमे का बाट चटहस्
यिहे मौका पारके टे सुग्घुर लगैबो
आइल जाम्हि लेउ टे बाइ बाइ
ढिरेढिरे उ जन्नि मनैयँक गिडमे सनच पटे असक लागिस्
खैना ओ सुग्घर रंगके बखान कैना समय ओकर हिर्डासे ढेर डुर गइसेकल् रहि
मै ठिक्के हुइल कहके
ओट्रा फेन टोहार ढंग नै हो
ओइने चौकससे हँस्लाँ
मोर जुन जिउ अभिन उहे याडमे
ए टुँ करम खोजे जाइटो टे मोरो करम पुछडेहो का हुइल बा
खोब सोहावन रहे
आउर कुछ बाट फेन टे हुइसेक
डाइ भिट्टर कल्वा बनाइटहिँट
भगन्वाँ पुछठिस्– ‘कहाँ जाइटो राहि परडेसु
ओ आझ अइसिके महिनसे मोर बडला लेहटो
जहाँ छोटछोट ढुंगा खरहक छान्हिक टिरसे ओइनहे हेरलाँ
चरचर घाममे फेन महन सुघर लागटा
एक घचिक मै अवाक होगिनु
बागेश्वरी मन्डिल मनैनके आउजाउ घनगर रहे
नै टे का कहि ना ल
बुढनीहे आपन पख्ना ओ घेँचामे बल आइ असक लग्लिस्
एक घचिक आपन गोरा ढसवाँले सेक्ठाँ
बेन महहे उठा लेहो भसरया खाइ
आँरा ओ मुँस्वा आँढि–बौखामे मुँअल लिज्जि उहिनसे छिनगिल ओ कोर्विन बुढनीसे रिसैलक बाट फेन
संघार कहट रहम
छिटि रहुँ
कुछ घर उहे लडयक बहल पानसँगे
रसम सामान लाडके याम संघारसे लिल डेरा ओर
फेर का करे अटरे बाटहे
डाइ ढकया ग– डर सुपा बँरा सब सरजामा जुटा सेले रहे
नै खाइल ढेउर डन हुगइल रहे
– जाने पगहा टन्ना
डवार लगाइल रहे
उम टे ’
जिहिन डेखक लग मै पुरा डिन बंगलामे घुमल रहुँ
छिडिर–बिडर लर्कन हेरटि रहुँ
मनमे आनड जो डेहटहे
डुनु जाने घरेओर लग्ठाँ
मने ओकर बाट अभिन नै सुनगिल रहे
बडलामे मोर मुँहेमसे एक्के अँखरा निकरल
एक परियार रहे
सबजाने पानिक लग टैंछोर मैछोर करे लग्लाँ
डोसर अँठ्वार मै डिरेस घालके स्कुल गैलुँ
अब जाइ
अइसिन कबु नाइ हुइल रहे
सायट महनहे लागल रस लागल हुइहन
आपन डाइहे बलाइठ्
ठिके टे हुइल जे
एकडिनिक बाट टे नै हो काहुँ
अमर टे का बा यहाँ
टुहिनहे टे खोब मन परठ काहुन बैरिक चट्नि
कबो कबो आढा जाने गेंक्टा कार्हे जैना
मन टे कहाँ रहे डाइ – बाबन छोरके जाउँ कैके
कलकह्वा काकु डेखाउ एकठो काला
बुढनी सेम्रक डहियाँमे बैठ्के बर्का लडियामे मच्छि मारे
अब डेख्लुँ टे पुछ्लु काहुन
डगरभर लग्टार सम्झटि रलुँ उहिनहे
कबो मुँहभेट हुइठाँ बन्वक बाबा बघवइसे
पख्ना लौक लौक पर्टि पँज्रक रुखवक एकठो डहियाँँमे जाके बैठल्
ज्ञानी उर्टि उर्टि उप्पर पुग्गैल्
आझ टे बाट नै ओराइटहे
लडयापर लहाके लावा सालके सुवाट करबो टे
उम ठक बा टे
मढ रस चुसक् लग अक्टा गैलाँ
टब्बोपर बुढनी आपन डाइहे सखाइ आइल करे
उ जइसिक फेन बुक्कि टुरके नन्नाँ सोँचठ्
टब टे ठनठन निस टे चलब
डड सुटे गैल आपन कोिट ओर
ओ यि हालि हँसिहिँ फेन
’ जन्नि मनैयाँँ कहल
फेनसे बचपनके याड आइ लागल
मनो उ डिन अभिन डुर बा
टुहिन–महिन सँग जिन्गि बिटैना बा
खवैम झे काहुन डनपाट आइ टे
उ जबाना जरहन ढान गुर्डि उजर्का बिजन्टा ललका बिजन्टा चैनाचोर कालानिमक कना ढान रहे
डुइ चार मनै पहलहँ सुट राखल रहँट
केने उहिहे अक्को मिच्छै नै लग्ठिस काहुन
‘इ टे हमार गोमा हो ’ बुढनी डौर्टि अइलि ओ गोमाक पुच्छि ढरलि
राट फेन हुइगल
कुछ करक लाग कुछ बिस्राइ ओ छोरेक फेन परठ्
बराटसँग गैल रह
भगन्वा भेट करा डेहल
टबेमारे बुढनीक डुखडुख्वास डेखके केयटहे नै मजा लागिस्
डाइ बेर नै पाकल हो का
कौन जाडु नगरके जाडुगन रहे
अप्नेक पर्हाइ जे
घरे डाइ खोजठुइ
टन महना पाछे घरे जइटहुँ
बडरि ओज्रार रहे
मै टे अपन डिलके बाट बटा सेक्नु
उ बहुट डुग्ढामे परल्
का कँ का कँ
मने उ पानि
डाइक डस मिसकल आरख्ले रहे
कठाँ झे ‘ चोरनके िजउ डरावन
ओ सबसे पहिले नानल ढानक
मुस्वा गैंजिक टारे रहे
गल्लिक मनै छाइ डाइहे खोब हेरठाँ
जाउँ झटे हाँठ गोर ढोके बेर खाउ
डहियाँमे बैठके ओइने आपन बच्चनहे डेस डुनियँक बाट सुनाइँट्
डोलि–डोला बराट खेल्ना
सबो टबे टे बँरा ठहबो
डाइ फेन कठिस –‘छावा यहें काम कर
उहन सखाइट
खुसयाल नै खवैब
ओ बाहरके ठर्याइल मनैनहे जाइक लाग डगर खुले
लुगरा ढोइना लहैना अट्रे टे हो सनिच्चरके काम
रिसा का करे रोइटन् टे अबे
ए ए
खुट्रुकियाम् पैसा बँचैना कट्रा मजा उपाय रहे
मझलइसे आउर मनके झगरा हुइलग्लिन
डसिया हिटिक राखल कना मोर मनेम रबे नै करे
अँगनामसे करुवक टोंटिले पानि बरैटि डेहुरार लैजाइँट
डुनियाँ का कहठ् कइसिक करठ् सक्कु आडभाउ बुझे परठ्
–‘इ वन्वँक भिट्टरके कानुन मैं हेरठुँ
परमान प टहमे पास हुइजइटुँ टे
उ कोर्विनहे समझके खोबसे रोइनास लग्लिस्
बेरि यहेँ खाइ हो संघारि
आझ सनिच्चर कहाँ जैबो छावा
अपने फेन का का सोँचे लग्ठि
टे यहर – ओहर घुिट ठके
सुग्घर बिल्गाइटो हो बुडि
जाटसे आझ
लावा पुस्टक लर्का उ मजा लेहे नै पैंहिँ
डुइ पन्हेरवान बैठल आपन डुख्ना सुख्ना बटवाँइट
अट्रा ढेउर पर्हगइलुँ
अब टे अप्नहि टिटमिठ निँढके खाइक परि
ओ रहल टोहार याड
राम राम संघारनके
ढोग– सलाम लागके बाबुन झोला डेलुँ
भोजघर फेन उहे हलाखला
मने पाछे हिम्मट कैके एकजहनसे मै जैना गाउँ रामपुर कहाँ हो कहिके पुछ्नु
बेन आपन कहो
टन डनक बडा रहे
जब फटफटै ट भुँइयम पुगल
बुच्चर उ डिन काठा सुने चलजाइठ्
केयट कहल–‘सक्कु मेराइक चिरै ओ जिवजन्टु टोहारे आगे बाट फरछइलिन टु फेन टे डेख्लो जे
संघरियन मैयाँसे छुनु छुनुवाँ कैह्के बोलाए
आझ फेन संघरया हस् बट
यिहे मौकामे रविन छुनुवँइहे ‘पेटि कन्टयाक’ डेहवा डेलाँ
इ साल पुरान सँघरयन
हँका रक बनाइल भुठल भाट फेन मठ रहे
इजहार फेन टे करलाँ
कोर्विन आपन बचनले बुढनीक छातीमे छुरा मरले रहे
‘अरे छावा टै कहाँ सेक्बे जाइ
टबलक महहे आपन डेरम सुटे मलाइ पर संघारनके
जिउ कहाँ–कहाँ उरटहे
ढकढिउरिक चाल अनचिट्टे बारहगइल
आझ सुनाडेउ
सब सु बसरगइल रहे
यहाँ टे मै आँढर हुगइल रहुँ
बक्ला एकसुर सुनटा गेवँरिया आपन गोरा घुमैंना बहाना करटा
संगे रहब टे सब चिजिक मजा हुइ
कोरै ढेउर हस् ढौठिक रहठ्
एकघचक खोब बाटचट चलल
खोब डसिया मनैहो
जट्रा कैलेसे फेन मलिक्वा गुन नैमन्ठाँ
बुडुक बुह्र्या ढनमटिया
आझुक राट बेभारके नाउँ कहट
फुरेसे डाइ–बाबनके आसा मै नै टुरम कहटि मनमनमे ढरलुँ
मने अउरे िजि गक डुख हमार ठन पर ल रह
अस्टे टे बा टिरिया जिन्गि
ओकर पख्ना मनिक डोँगर बिच्चेक जाल पिघलगइल रहिस्
सेठुवा पुँछठ् ‘परडेसु टुँ कहाँ जाइटो ’
सबकोइ कहिँट चिसापानिक पुल महानम्बा
लवन्डा–लवन्डि ओ ओइनके डाइ बाबा फे एकफेरा सकुहुनके बारेम ढेर ठोर जन्ना मौका मिल्ना कलेक नै यिहे बेला टे हो
मेडौकिपर डिया बाटि सुँगैना
यहाँ फेन अँगनम सकु बैठके आग टापटहँट
लि ठिक बा टब टे
आझ महा सुग्घर बिल्गाइटो हो बुडि
भैया काल्ह टुहुरे जाइटो
मुले इ सब बाट बरे यान डेके डड सुनटहे
बोनामे अकपकाइटहँट
बाबुनके पँजरेक खटयम ओडरल रहँट
उहिहे सुह्राँइट पख्ना सोल्सोल्रारके मिलाडिँट ओ सम्झाइट मैंंया कैके
उम आइक पर
भभरल उल
डोकनडर्वा सक्कु खेलौनाहे डोकानेम ढैके एक्ठो खोब सुग्घुर टिन पहियक सँइकिल मिनीक घर चिन्हाँ पठैना हामि भरल
ओकर ठन न सिप रहिस् पार्हा
वहाँ उहिहे मान कैहिँ कि पटा नै रहे
औरे छन्डानिक बिल्गैना ओ ओस्टे बोल फेन
मलिक्वा ढुमरिक खेट्वाओर घुमे गैल
आउर कुछ बोना टे औकभौक कहाँ रहे
टेकुइमे सुँइसुँइ लपेट्टि बुडु गुनगुनाइ टहिँट
सबके मुँहारमे खुस रगल रहे
यार बुड ओ डडक सलाह मिछ मारे जैना हुइलन
–‘मैं जन्ले बटुँ मने इ मनैयाँ रज्वक सिपहिया हो
संघार काह अगुट यहर अइहो टे सँगे चलब
डैना ओरैलक डिन पेंडिया हुए
टब कुछ समय पाछे मनेम रहल बिटल समयके बाट फेन हेराजाइठ
एक घचक उहे बगालेम सामेल हुइना मन लागटहे
भैया कहठ् ‘ठिक बा मै पुछ् डेम
’ वहाँसे फेन चलडेहठ्
खैयर अस्ना जाम कोसम बेल ओ घाँस नेगे सेक्टाँ बाट बट्वाइ सेक्टाँ टे ओइने फेन आपन बाट लेके पाँट लाग्गे ठर्याइल रटाँ
उ साँस लेहल टरे हेरल ओ आपन प ाले खउलक लग पटपटवाइल्
बाबा उहिन उठैलिस्
‘डराइटो बुढनी ’ बाबा पुछ्लिस्
सायट कलेन्डर हेरेक बिस्रैले रहुँ
टब एक डन आपन टमाटर सहना टमाटरके डाँठहे साँसट हुइट केउ देखल
अन्टाज लगैना हो कलेसे टे
बैठक लग गाउँक उट्टरओर
टोहार काकनके ढमार गाइटहँट
उ फेन भगन्वँक बाट सुनाइठ्
महि अभिन विस्वास नैलागटेहे
टुहिन टोहार पुरान डिनिक डुख घेरि
झोलपट हो राखल रहे
ढेउरहस् सक्कु परियार मलिक्वक घर खाइँट
अनि मनैन के चिल्लाइल हग्गुइ–हग्गुइ
कोइ टेि भरखर लागल
चुमचाम कुछ बोल्ना फेन औसान नै आइठिस्
एक लया मनै हमार घरेक पाछे
एक पल टे अइसन लागल
ढुपौरा ओरसे डुइ – टिनठो लवन्डिन अँगना ओर आइटहिँट
कचेहरिमे केयटके सहरिया संघरियन फेन रहिस्
लविडनसे कबो बाटे नै करले रहुँ
जहाँसम लजर जाइटहे बस पानि–पानि बन्वैं–बन्वाँ
यारके इजहार टे महा जोरडार रह
बैठनासे पहिले सरसरटि चारुओर लजर पुगल
ल– ल ठक बाट संघार
उ ओहर चलो
ओइने लगैना फुला घाँस ओ ढर्रिढुर्रा ओइनके पालल पस ओ चिरै ओइनके लाग भुखाहि पर्ले ओइनहे मार खैना रहिन
बिहान हुुइठ्
उम अब ढल हुइटा
चमेलीसे बिडा हुइलुँ
मने भुखाहि परिन कलेसे फेन मनैनके खैना घरेम पालल छेग्रि–भेंरि मुर्गि चिङ्नि परलिरहिँन
सब जाने आपन घरेक अँगनामे अगेठ बारके बैठल रहिँट
बेरि खाके बुडु गोरा सेक्ठाँ
‘भर्खरिक छाइ ’ उ कहल
फुलमटियक हाँठक बुक्कि कटेरा सुग्घुर
थारुल ओ ओकर संघरियन डकिक सेवा सुसार कैलाँ
‘ भुख नै लागठो कैके कहाँ हुइ डड
पुरान चलल कारकैबड बिना कैले खेटिक नेहाँइ नै लिँट
अब यहरि खाइ
कुछ करक लाग केही बिस्राइ ओ छोरेक फेन परठ्
चौकिडरवा डेख्लेठिस्
गोट्यार आके सम्झैलाँ
बाट टे बनाइ परल
राम राम हो यार बुड
कोर्हिमे पगहा बाढिँट
‘लि यार ठिक बा
आझ स्कुलिम मजासे मिझ्नि खाइ परल
इ गाउँसे डुर हुइल बटुँ
महिहे डेख्के मोरओर अइलाँ ओ पुछ्लाँ
गाउँघरके अढववास छाइ लका नै पना हो
‘अटना डिन टे टोर बाट मन्लुँ मुले अबकि नैमानम्
ढारा मोर नाउँ
सुख रहे डुःख रहे ठिके बाटिस्
बुढनीक डाइ एक कौरा अहरा ओकर मुँहेम डारडिस्
उ नच्टि नच्टि कोंचिया ओ झप्स्यार बन्वाँ ओर हेरागिल
डाइबाबा आपन सुट्ना कोन्टिम नैरहल पटा पाइल
घरेक भटर माँगर गाइल सुनमलटहे
पानिक बहाव हेरटि बाट करटहि
चल यार अब साँझ हुगइल
‘असौं डसियक टिका नै लगैलेसे फेन हुजाइ
कबो टिकरा कबो टरे कैटि
डिनभर डगराइल थकाइ
हे कुछ नै जानब हेरो
अगुन मनछगुन करठ्
जब झलारि चक्सेम्रा जाइँट
यिहिहे संस्कृटमे ‘वसन्त ऋतु’ कठाँ
ठक बा टे चल
भगन्वाँ पुछठिस् ‘कहाँ जाइटो राहि परडेसु ’
मै रिसा हस बनक चहठुँ
इ बाट सुनके सक्कु खेलौनन चिन्टा करे लग्लाँ
गोबर बाँढ्के अक्के सस्सुमे घेर बाँढके ओह्परे ढैजाइठ्
इ बाट टे सडयसे पटा हुइल बाट हो
राट छिप्टि गइल सक्कु जे सुटे गै राखल रहिंट
मै फेन टे एक महिना कइसिक रहम कैक सोँचटुँ
डुर– डुर जहाँसम लजर पुगे वहाँ काइल
ओम्हें अखोरियन जोटहरनके सजना
ल ठक बा संघार
लालि पाउडर लेना कबो
–‘टबेमारे टे मैं कहटुँ टुहिनसे सेरु कि इ सिपहियाहे जाइ डेबे
’ बाबा कहल
मनसे डिलसे सम्झो बस् हुगइल
खुटा चाहठ्
सुर्टा नाकरो महिन लागठ कि डुख जिन्गिभर नै रहठ
मन खोलके कौनो लवन्डिसे मै लग्गे हुके बोलल
का हबडाइ परल हुइ इ मनहे फेन
छुनुवाँहे फेन महा फोहि लागिस्
आइट आइट खेचुहियक ठेन पुगजाइठ्
गाउँक नियम फेन कर्रा रहे
हम्रे डुनु जाने निक्रलि पिट्टर अस्राइट हेरे
ढेंकि जब टक्कर–झ्याङ टक्कर–झ्याङ मचे
कलेस कट
‘टोहार लग यहाँ ठाउँ नै हो
ठनठन ठक नै लागटहे
का करे नै खैले हो टे
रकट छाटिसे टरे बहटहिस्
अब लाग बसाक डोिट हुइगइल बा
उहन आस लिट मै ढमार सुनके बैठल रहुँ
टब जाब नै टे हे फेन नै जाब
हमार घर सवँरट आइल डड
अब घरे ओर जैना सुरसारमे रहुँ
आब अइसिन हैं–हैं कचकच कैना घर नै बैठना हो हो सँघारि
बाबा आपन गोझु मनसे टिन हजार पाँच सय निकार
खेट्वामे मसरि बोइना बा कलेसे
डुपहर चर्हगइल रहे
बेरि खाके डाइ–बाबा डुनु बाबुनके मैं सिट्राइ बैठल रहि
कोर्विनसे रिस फेन लागिस्
इ प्यार फेन का चिज हो नजाने
अइसिन जाटेपाटे खैलेसे टोँटम अट्कठ् कैह्के ओ घेंचम बाँझठ् कैह्के
–काठा सुन्के टै बेपार भुटभुट्वा डेले
ओकरपाछे आउर फूला लोर्हरल्
आउर पाछे आउर फुला फेन
फेर काहे कहलि नाइ पर्हल हुँ
उ आब रिसाइल बा
मन ओटे भहर रहे
मने ओइने बुढनीक सबसे मजा संघरिया हुइँट कि नाइ कैह्केभर कबु नै पुँछे
का करे कि बहुट साल उहे घर काम करट हुरख्ले रहिन
पिपरक रुखवा फेनसे कहठ् ‘मोर बाट टे पुछ डेहो का हुइल बा ’
उम ठोरचे समल
फुफक बोलले मोर मन कन्कनार बनाइल
लवन्डा लवन्डिन बर्का–बर्कि बन्ना
चाहेक सुका लेट मै डडक कापक पना बटैलुँ
मै झसग – झसग हुइलुँ
रिसा का करे रोइटन्
ठुम्रार–ठुम्रार खोब सुहाइल् रहि हुइना फे साँवर–साँवर गुल्यार मुहार
‘ बाबुनके डुइ टन डन बजार घुमके जाब कहटहँट
बहान लरा चलल
कलंकी पुगचुक्लि कैह्के
करट करट ढान ढेस्रार हुइटि पाके लागे
ओ कुछ कमरा गुडर ढारल पठर डेखैल
अन्ढार होरले रहे
कबोकाल जब ओइने अइसिन ठाउँ पुगिँट
बुढनी आपन डुनु हाँठले बाबक गालेमे पिटेहस कैटि बोलल
बोना टे कम बोना मनै मै
मेवा बाँढके सेके
अब अइना डन कइसन रह
उहे यारहे बटैना
मने गोमा सोगइनहा रहे टबे बुढनीक ओर हेरके फेन ‘बाअ ’ कैह्के बोलल
संघार कैके बोकारे का जाइटहुँ
हर साल माघ महिनक पन्चमिक डिन परठ्
ओकर छाला मलमल अस नरम रहे
ओस्टके अप्ने फेन भुँइयम उट्रल ओ ढुरमे लोटे लागल चिल्ला–चिल्लाके रोइलागल
साँझ हुइटसम हम्रे बिहानक सब कुछ बिस्रा जइठि
डुइ टन डलप लक – लक हला करट जाइटहँट मेला
–हालि जाउ चुनु एक्केघचि टे लागि जार
हमार डेरक आघे रहल डगर हुइट रहे
गाउँक मनै का सोंच्हि
बुढनीक जलम हुइलिस्
बेन का बा टोहार हालखबर
आशाराम संघारिनहे राजापुर बजारसे बिडाइ करलि
कुछ लावा कामके ओंरि टर्ना बसन्ट मजा समय हो
ओइनहे मजासे बैठइनुँ
जब बिपट समय आइल
आझ डडहे ओकर करम घर छोरके हे बडा हुइटह
अभन गोटगाट बचल फेन बा
यहोंर कोर्हिक खटपट खटपट बोल सुनके
उ बस फेन सबसे पाछक गारि रहे
डाइहे ओइसिक कराइट डेख्के लिज्जि चिल्लाइल्–‘महिन छोरके ना जाउ ’ कैह्के
सबके मुहेम खुसक रग सजल रहे
ढेउर हुगइल रहे नम्माके नेंगल
उ मनैयाँ रज्वक लग्गे गइल– ‘महाराज यि संसारमे जट्रा फेन सहि ओ मजा चिज बा उ अप्नेक हाँठेम बा
उहे समसम पानमे भिट
कुछ घर चिट रहल अटे
सुनल बाट बट्वाइक परठ्
महाभारि लडिया बा
ज्याडा लुर्याइल बा कलेसे उँच खाल्ह हेरके लुर मिलैना
टब काह टुहन आपन आघे डेलुँ
एकघचिक पाछे उ अपन घर डेखैटि कलि
सिर उरवा जेबराहे पुछल
आउर ढेउर उरझुराए
हम्रे नै भेट हुइल ना
कापि माँगक लग कुछघरि बाट बट्वाइट चमेली डेख्लि
समय फरक रहे
मुले मोर बाबा खै
बरे भिट्टरसे साँस टन्टि बाटके ओंर्वां डारल
मलिक्वक घर काम कैना बुडु अरकोसम परलअस रहिन्
‘चम्फा’
अा टे रहे
छोट्कान लट्वा काका बनकइसिक लसरि बरटहे
बनियाँँ जब टिरठ जाइ लागठ् टे उहे डिन बुच्चर फेन पुग्जाइठ्
कोइ साँह अन्सार गिड गाइँट
टु टे खबर फेन नै करलो
का बा टे मलवरयनक हाल खबर
बरस भरिक सामा करे जाइँट
पियर डुपट्टा खोब सोहाइल रहि उ
उहे बरेबरे आँख
सेक्के ठौहिँ छाँकि पिना
अइसिक बैठेबेर उहिहे डँडुर लग्ठिस्
समझके ठोरचे लाज फेन लागठ्
रिसा कलन् मै भुठल भाट बनाइ सेडारम्
यि यम्नहिं ढोइ हाठ
सुनसान रहे
मने उ विलाप किल रहे
बुढनी उ कौवाहे आपन पख्नाले छु ना जाए कैह्के ढेर डुर बैठे
िजउ पुरै ठकगइल रहे
भगन्वाँ कहठ् ‘ओकार एक्ठो छाइ बटिस् ओकार भोज चाहा जिहिनसे कराडिहि टे ओकर सब पुरा हुजइहिस्
खैर आझ डड फेन ौढ का पना बाट करल
अरे कट्रा टिट्
फुलक् टिट् रसले उहिहे ओंघि लागे लग्लिस्
उ बुलकिया किरक् खाइल् पटियक् फोंघेम् से आगे गैल
मने उहिहे कोइ नै पुछ्ठिस्
भोज बहामे डन गुजना लरौस
मै टे टुहन लडयम मिछ मारेक लग कहे आइल रहुँ
उ घरेम डाइक लाग खिर खैना भाँरा ओ बाबक लाग रेसम ओ मखमलके लुग्गा नानल
हुँकार आँखिक रोंवाँ मै बुझे नै सेक्लुँ
बसेक चक्का जस्टे हमार सपना फेन घुमे सुरु होगइल रहे
डैबरवा मन्के मचाइटेहे गारि
सहि निसाफ नै करल रज्वा
जे बुढनीहे छाइसे अलग करल ओ आपन डरबारसे बाहर निकारल
उ रज्वाहे कबु नै बिस्राइ सेकि बुढनी
नै टे झगरा हुइठ्
खेट्वक कौनो मोल नै रहे
रकट भर बहटिरठिस्
लागे कौनो मेला लागल बा
अढा राटसम भोजहा घरेक हला सुन मलटहे
छुट्कि चिम्टाहे डाइबाबा उक्वारिम लेलिस्
आँखिक इसारासे केने का का कहटहिँट
चाउर पछना डउल डना
महिहे अभिनसम लाज लागटहे
इ एकठो उठल् बाट किल हुइ
कोइ कवटा मुटक कहनामे नाउँ लखाइ टहँट
टब पुजा करे लागठ्
टुटु मोंकाओरसे बाहर हेरठ्
कहटि मैं उ रुपिया खुटरुकियामे ढर्लु
आँख ओ गाल छुट आघे अइट रहना भुला
आझुक डनभर म बस यहे माहोलमे हेराइल रहलँ◌ु
आपन बाट हालि बटाउ
सुभकामना सानु
कुछ उडास रह
टसरा घिट ओराके
टमाटरके डाँठ आपनहे वाटा नै कैल हस् लिलस्
हम्रे बैठक ठिक्के उट्टर पाँजर भिट्टामे ढुमिल–ढुमिल अस्टिम्कि टिक्ना बनाइल
बुढनी डराके पाछे हेरल
कहर हेराइल बटाँ ना ’
ओकर लजरसे डुर रहल डियामेसे कुछ ढुमिल ओजरार जुगुर जुगुर बरटहे
ओ हरक जाँघा हरिस फरहि फरह चिरैयाँ जुवा ठँरवाचि सैल गटार भन्सरिया नाँढा लगाके सक्कु काठेम् सेंडुर ओ कजराले टिक्जाइठ्
भेट कराडेम कहटुँ
मने केहीबेरमे ओकर औसान अइलिस्
छुनुवँक मनमे बहुट बाट कुल्बलाइटहिस्
हाय डन फेन कइसन …
बाँसक मोंका झिर्खि डार बनैठाँ
डिन बुरगैल्
मढ रस चुस्लाँ
काटल डिन सम्झबो
चाँद डोसर पाँजर घुमल ओ बेरपट्टक घरेओर भागल
ओहे बन्वाँमे डरलगिडक साँप ओ बरवार चिरै फेन बैठ्ठाँ
रहल मोर रोजाइ के बाट
घरे जाउँ भरखर घरेसे आइल रहुँ
बुडु आपन बटल बाट खोब रसगरसे बवाइ टहँट
तुहरे एक अवारभर जेबरक लग खाना नाने पर
यार बुड ओइनहे जाँर बराके बैठल रह सायट
मै संघारिनहे आँखिक इसारासे चमेली आइल बाट जनैलुँ
हुइना फेन बचपनसे घोंघि महिहे खोब मन परठ्
कवा खाइक लग
बुडुक कहल खिस्सा कहानि ढमार फाटफुट किल रैह्गइल रहे डिमाकमे
टबे टुहरे डुनुजे यहाँ आइल बाटो बाट फरछ्याइक लाग
उ भिरमे फेन मनमे मेरमेरिक लवारा फुटटहे
ए अइसन बाट हो का
उपरसे छुट लबा डन ओ जार महना
सब सुनट भरम महनहे डलसे मुकुरैना मन लागल
वहाँ पुगेबेर मनैनके भिर बहुट ढेर रहे
‘यि महा बल्गर रहे
’ ठारु मनैयाँँ कहल– ‘मैं ओकर बोल सुनके कहेसेकम
टब उ बाट सिर उँवइहे नाबटाइस्
का टे ठोरचे हाँसके बोले फेन नै मिलि
भैया घरसे करम खोजे निकरठ्
बुडु फेन खोब सम्झाइट
अके मेरक काप लेल
आइ नै पैम क का
सवक छाँहम मेवा पर बैठके
दाङ ओर जैना गारि सक्कु छुटरख्ले रहे
लगे गैलुँ टे बले कोिट ओर जाइक लग उठल
रट हो इ सडयोसे चिट बा यहाँ
अब टे मनै आइल पटा वटा नै चलठ्
मै आँग मरकैटि बल्जबरे उठ्लुँ
खासमे उ किरा खैना बिसाहा फुला रहे
मै हडबडाके खोल्लुँ
कबोकाल यापसमे उहे लविडसे बाट हुए
उरके अहरा खोजे अपनहें जाइट
आइट आइट उ आपन घर पुगजाइठ्
उ फोहैटि ठर्हियाइठ्
‘अइसिक फेन कोइ चलट का ’
अभिन बुढनी पटा नै पइले रहे कि डर कलक का हो
मने मौसिक छाइ कान्छि नानी झबाझब फोन करटा
उ जा फेन करे सेडेठन्
पाछे टे –आउर चिन्हबो नै करहि
–‘नाइ नाइ ’ कैह्के सिपहिया चिल्लाइल
खास कहुँटे एकठो संघरिया गवैंले रहुँ मैं
मैं डाइ हुके उहिहे पाले पोसे नै पाइठुँ कलेसे महिनहे डाइ सम्झि कि नै
डुर रहल रज्वा पस मारके राहरंगि खुसियालि मनाइ सेके
टब फेन लागट यार ढेउर डनक रटा बा
उहिहे सिख्ना अभिन ढेउर बटिस्
कहना बाट टे बहुट ढेउर रहे कुमार
उठके कुँवा ओर जाइटहुँ
उ सोचल पर्हके का मिलि
मनो बुक्कि जइसिक फेन टुरके नानम् कैह्के उ अभिन हिम्मट नै हारठ्
हेरक हेरा ओ पका – पोह कना बाट बटैलाँ डाइ – बाबा
नजाने आझ का करे महिहे फेन नै मजा लागटहे
का ढेउर हुगइल
संगे पिट्टर पुहाइट् हेरे जाइक् लग
यहाँ फे भैया हे ना कुछ मागे डेम ना लैजाइ डेम
टिकापुर बजार पुग्लि
आब उ झन्झेट ओराइल्
हाय ओकर कट्रा सोहावन बोल जस्टे मनै ओस्टे
मुले अट्रा चरचर घामेम
आब अकेलि कुल घरे जैनाहा हुँगैलुँ
हालि हालि सक्कु खेटवा ओर पानि हेरटि गैलाँ बुडु
फुरेसे कुछ नैमजा समाचार आइल बा
फुलमटिया बरसके हुइल्
कर्ला बार्हठ् टे उहिले भोन्डा कठाँ
चर्हाइक लाग ÷ आना पैसा फेन डेहठ्
छाँकि पिना पिवैना काम हुए
आँखि झिम्काइ असक बिल्गाए
फेनसे मर्चा लेहुइया मनै घुमके चलजाइठ्
घरकुरिया हेरे भरिक टोहार बुडु रहे उफे भगनवक प्यारा होगिल्
ठोरिक्के नेंगठ टे बघवा गुँजरठ्
आज यार बुड फेन कहट
उमअब बुडहे बुड नै कहुँ टे का कहुँ
साँझके बाबक अिजमे डलपसे ढान बोके गैल
पस्ठि फेन जिन्ना अस्ना काठक बल्गर रहठ्
लमा खुस – चैनके साँस लउ
आपन परियारसे फोंहैटि
सायठ चठ डेके भुवा डनु जइसन फेन लागल
िजिगक लावा अनुभव जो रहे
वहाँ जैबो टे किहिहे बुडि कबो झे
उकुस – मुकुस करट रैगइल
गोमाहे हेरक लाग बुढनी घुम गइल
चठ लखक क टे उहहे डेह परल
गाउँ–घरेक मैयाँ नै लागठ् कि का ’
बहुट ढेउर िजमेडार रह
औलि खास कैके सोम्मारके डिन लेना चलन रहे
उहे पख्नाले खिउलट खिउलट उ डेस–डुरडेस जाइसेकि
टब का ट
‘सम्झो ’ केयट कहलि– ‘सक्कु जे हेरटटाँ
ओ ओम्हें बिजोर पाँच साट नौ फेरा जोटिन्छ
जानठ् बुझठ् सक्कु ओरिक मनै फेन एक डिन डोकान नै खुलठ कैह्के जन्ठाँ
असन्ह्याँ ढान डसियक आघे डाँके ओरवाइक परे
अत्रेकिल नै छुट्कि अखोरियन बुक्रिबाला खेल्ना
ठोर बहुट ला रैगइल बा
पर्हो पर्हो गनो
डेउखरसे काठमान्डु घुमजैम
टबे मारे आझ बिहान अन्गुट्टि भेट करे आइलुँ
कब कब हमार गाउँसम पुग राखल ना
‘ओहो मै टे साँस लेहे नैसेकठुँ
डगर भर हेड मास्टर खोब सम्झैलाँ
खोब सुहावन देखाए
मोर बँढुवक झेल छुराइ लागल
हम्रे चपटके बैठल बाट बट्वाइल करि
साँवर गुलयार वना ृंगार – पटारके बरे – बरे खोब सोहावन आँख
संगे लइजिम् कहटहिँट टुहिन फेन
उ डाँट गिज्रैटि ज्ञानीक् लग्गे आइल्
काजकरम ओराके अँठ्वार डिन मै फेन घरहि रहलुँ बाबक सँगे
का हुइल बाटिन उ टे उहे जन्हिँ
भैया पर्हल बा
बोलि व्यवहार फे ठिके बाटिस्
भगन्वाँ कहठ् ‘टै ढेउरहस पाप करठे ओ रोज पुजा करठे मने रोज डिन झुठ बोल्ठे
मुलेबराट बडाबार हुइना अभन ढलढाल हुइट रहे
जहोँर टहोँर गोगर फेन परल करे
मुले अभिन गाउँ समाजके हेर्ना नजरिया
‘अस्टे अस्टे उडरबैंटा काम किल करे जन्ठे लर्का मुँअइना असक ’
ज्ञानी एकफाले एकठो मच्छर फाँडम् परल् डेखल्
ओंहोंर डौर्ना
एकठो बारिले बुडु आपन जहान परियारके गुजारा चलाइटहिँट
उम जुन लगाके खाइ टे डाइ
भोजहा घर बराट जैना डन
बेन काह अइम् झे
जाँघेमे टेकुइ ढैके हाँठेले फरर्रसे घुमइठाँ
अभिन रकट नै ठँम्ह्लिस्
मैं चाहटु कि टुँ मोर बारेम पहिले जानो बुझो टब सहि निर्नय लेउ
काकु अंगनम पुग्के बाइक रोक्लाँ
परोस कोठक लविडन सायट अभन घरेसे आइल नै रहँट
असौं टे लिल्हार फेन छुच्छे रहि
महाभारि कचेहरिमे एक कोन्वमसे किरा ओ केच्ना बुढनीहे हेरटहिँट
अब मै अप्नेक मनके बाट जन्ना चाहटु
रटग्यान् श्याम संघारि फो जाइटटाँ
डसयक सुवाटसँगे बना मृहवा नाचके मा बोले भँर राखल रहे
अब्खिर सनिच्चर का करटि टे अपने
उहन डेिटकल ढिढउरक चाल आपने – आपने बहजाए
मने अब्बे गारि नाहि मोर मन
भैया पिपरक डुख फेन सुनाइल ‘एक्ठो बा पिपरक रुखुवा
जार जो रहे खोब
बाटेक ओरि–जोरि चल्टि रहे हम्रे गाउँ पुगगिल रहि
पाछे डिनके पटा पैलुँ
वहाँ मनैनसे भेट हुइलक ओ मिट लगाइल बाट फेन बटाइस्
थारुल ओकर नाउँ डकि ढारल्
ओइने मकै फेन खैलाँ
ज्ञानी बरा जोस्साइल् रहे
–‘यिहिहे बेचो आब ’ बरघर कहल– ‘कहियासम यि छोट लवन्डि यिहिहे चर्हाइ लैजाइ
यहर घरे भोज खाइ अउइया मनै
ना कौनो बरोढाभास ना अकनाइ
जब जार लागिस् टे उहिस् डँडुर गटियाले सेँर्हडिस्
अा नना फेन महा भार बाट हो
ओकर कपार सुह्रैटि चट्टुर लवन्डि कहिँट
झोल्पट हो राखल रहे गरम ठोर–ठोर ठन्डाइ गिल रहे डिन बुर सेकल रहे
खोल्टि खोल्टा मच्छिक खाइलअस
सुख डुखसे घर चल्टि रहे
बाबक कहाइ फेन ठिके हो
हम्रे टे घर हेरेहस् आइगिलि
डुल्हा लवन्डा यिहे होइ
बजबर कवा खागैल
इ पाल डुइ गुना ढेउर लका भराना हुइट डेखके खुस लागटहे
बस पकरे टकापुर बजार ओर
मोर कहल बाट एक फेरा सोंच्हो
ओ फुफनके रहँट सँगे
मै डिडिहे कब्बु नाइ विस्राइ सेकम
काह भरखर टे भेट हुइलहस लाग
संघारिक हाँठेम ठम्हाँ डेलुँ
हुँकार प्यारमे बुरल मनै मै
सामा कैना ढेउर डिन लागठ्
पहिल भेटमे मन जो परल रहि महिनहे
ओंहोंर छुनुवँक बाबा बुनिला फेन बहुट औँकरमे परल
मजासे बचा – बचाके खच करहो
किस्नान लर्कनहे पर्हट डेखके उहि फेन पह्र्ना मन लागिस्
कािहक बाटसे मोर मन भहर रहे
बाँसक कर्लक टाँवा खैठाँ
डाइ खोब सम्झाए सिखाए मने का कहना हो लरकैया बुद्धि एकघचिक सम्झले रना फेर संघरियन सँग खेले जाके उहे हालट
हुइ डाडु
सिट नै रहे
रज्वा हम्रहिनसे भेँट्ना ठाउँ यिहे हो ’ बुढनी पुँछल
सुरहवन डोल बनैनम लागल रहँट
कोइ बनकस काटे जैठाँ
कोइ काठि करे ओ पाटा टुरे जैठाँ
टब इ सब टना टावन झे का करे
लर्कनके खेला हेरटि
मुठ लेना थारुनके पुरान चलन हो
उ हटर पटर उठठ् ओ फेन उँचियाइठ्
अब कोठा ओर जाइ परल
एक ओर मन भोहर फेन हुगइल
बडलामे डड महने पुछल
मने छुनुवाँ हेड मिस्टरियक मन जिटरले रहे
पाछे साँझके भेट हुइ क कैके नहारटहुँ
मोबाइल हेरलुँ
मैं कहलुँ घरे काम बटिन टबे नै आइल हुइँट
मै नाउँ लखा लेले बाटुँ
सामान टे बा कठँु मने सब सच सच बटा डेठँु
रिसा गलसे नै रोइठन्
एकचो टे फुरेसे सुँकसुँकाके रैह्गइल इ मन
फेन खड्बडाइल डाँट डेखैटि खिसिक्कसे हँस्लि
अपने उटा सनामे टे का
डाइ गरियाइ हस कैलि
उम टोहार बचपन कब जाइ
कबो ठोरचे लौव मेरिक फेन डिन कटिस्
‘इ कट्रा ढेंङ् हुइ ’ मै बुडुन्से पुछ्लुँ
खोब सोहावन मौसम फेन रहे
एक डुइ डिन परसे सनिच्चर आइठ्
हाँठिक बच्चा चे मे चे मे
आलस लागल असक जम्हाएँ
अब घरसे डुर रह
अंगुरि पकरि टानै मोर छैला झुलनिके छहियाँ
आज कहाँसे हुँकार मुस्किमे लजर पुगल
खटियम बैठके एकघचिक मनेमने सोच्नु
नै हुइले जाल बिन्ना
अब मन परल मनैन सँगे रहिँहिँ टे सायट भुँख नै लागि सायट
उ कहल– ‘महिन अस्टेके मुना मन बा
कमरा सरमोटके नडैना सुरसारमे सकु जाने
मजक गोर नै टेक्लक ओरसे उहिहे ढरटि हिँचेअस लग्लिस्
उम खोब सँगट टोहार लागल बा टे बट्वैबे करम
कुक्रा ओ बिलरिया रोइ लग्लाँ
ओसैना हर्जा हुइलेसे घना उस्राइँट
‘हाँ बुडि परौ पुगल भैया
हमार गाउँसे डेखैना पर्वटवा आपन आघे जोँट्ले बिल्गाइटहे
डडनक हेका डलया लेले गइलाँ मिछ मारे
उ सम्झना ओकर ढुमिल ओ फिक्का होगिल रहिस्
बुनिलालको ढेउर पुस्टा किसन्वक घरको कमेरा बनेको थियो
हेरट मनाइट डसिया फेन ओराइल्
उहे भोला – लाटापन
टुँ का खोजटो
उ जोगनियँक बर्लक् ओजरार डेखल्
आँढिक मरे पुरुब पच्छिउ पटा नै चलटेहे
बुह्र्या बेगारि जैना बुह्र्वा ओ छावा छुनुवाँ आपन आपन कामेम डँटल रहिँट
समय टस्कटि रहे ओकर आँजर–पाँजर रहल सक्कुचिज उरटहिँट÷डौरटहिँट
करुक टेल आछट ओ बिजोर मच्छि ढैके उठाइँट
खै टे
आपन बाबक बाट काटे नैसेक्के बर्बट्टि बर्डिवा बनल् रहठ्
हुँकार मुस्कि कबु ख्याल नै करल इ जिउ
एकठो मन उहिहे चुपाइ ओ सुस्टाइक लग टानटहिस्
उम बुडि सुखाइल बैर नान डेले बटि
बाबक बाट माने परल कैह्के
कलंकी पुगेबेर
बयाल जोरसे चलठ्
लाजक मारे मै घुमके हेरे फेन नै सेलुँ
एक मेराइक घाँसहे डोसर मेराइक घाँससे अलग करना
टे मौसम कुछ सिट्टर हुइल
डुनु झगरहियन फेन अइलाँ
इ खेटवा खेरहवाँमे सदे रहना मन लाग
अँ अँ अब टे जेठान बन टयार करे परल अपने
उहे चुनसे रगाइल डेवाल
सरबलवा चाहठ्
अब उ मन पराइ ठुइह टे हुँकार बाट महन का पटा
टब्बेहे ओकर गोरा जालेम् अरझ् गैलिस्
ओकर आगे एकठो डर लग्टिक् जनवार रहे
बहानके बास खाके संघरया गाउँ घुमाइ लैगइलाँ
‘ टे आउ ना खाइ
उ हड्बडैटि फुलक् सोनहस् हड्यार रस चुह्कल्
उ आपनहे सम्हारे नै सेके किहिहे विस्वास कैना किहिहे विस्वास नै कैना
काहेकि जिन्गि छिन भरिक नाइ हो
बोना टे मरजाउ हमट कहाँ
जे मारकाट करट उहे हो कसाइ
सेवाढोक फेन नै लागे पैलुँ बाबइहे
टट– मठ खाइ टे काहुन
‘आउर ओइसिन टे नै कुछु कहटहिँट
आउ यहँर आग ठन बैठो
भिटामे कलेन्डर बरे सनचसे झुँरल बा
चाउरसे जो यार बा
इहिसे पहिले ओकर कपुन्डम अइसिन मँह्कना टेल कब्बो नै लगाइल रहिस्
डुहा ओरक मनै अरिज करटहँट
‘डाइ मोर कपारिक का मँह्कटा ’
बुढनी आपन नम्मा गोराले ढिरेसे नेंगके चाँदके ओर गइल
पुरा कचेहरि बुढनीक ओर हेरल
उहिहे ठाँठेमसे बाहर ढकेलल् ओ डहियक टरे नै पुगटसम रखेडल्
बस आँखिक इसाराले एक्के लजर बाट हुइल
कबो नै नाउँ सुनल गाउँ
सिस्वक छाँहिम मेरुवा पर बैठके
िजउ ढढकसे करल
बुढनीहे उकुसमुकुस लागटहिस्
अभिन मै फेन कहाँ जन्ले रहुँ
का कैना हो महटाँवाहे का कना हो
हे कुवँम हाँठगोर ढोके
कवा खाके याम संघारनसे
कहुँ टरे झुलल टुटके डहियाँ लौव लागल फारा हिले
कुछबेरमे श्याम संघारि ओ हुँकार बाबा फेन आराखल रहिँट
मने ओकर आँठि टे ढ्यार कुछ कहठिन
एकफाले भोज हुके कोन्टिम भेट डेखा–डेख हुइना
पैसा ओ सिढा–सामरके ढारेउ
कबो जबो मोर संगे खेले अउइया संघरियन
आझ सब जनहके आँख टलपलाइटहन्
कल्वा खाके बाबा बगौरम डुपहरिया मारे लागल रहिँट
अपने पंजरे ठरह्वैले रहिँट मोटरसाइकिल
राट हुइलक कारन टेक्सि पैना कर्रा रहे
हुँकार पर आझ मोर हेना नजरया बडलल् बा
डाइ पुछलिस् ओ मालिस करे लग्लिस्
याम संघार कब घर पुगब
अस्टे अस्टे डरसे डिन बिटाइ पर्ना
डाइ पाछे–पाछे नेंग्टि अइठिस्
उहिहे केही चाहल् बटिस्
मुले श्याम संघारि उहिनसे ढेउर आउर कुछ नै पुछ्लाँ
महिँहे अभिन फेन याड बा
एकमुठ पैसा पाइल उहिहे आउर फोहि लग्लिस्
एक्कचो जोरसे काका बोलल
खच पान अको बा क नै टे ’
बाँस जेठ असार ओर अँख्वाइठ् ओ कर्ला बगाइठ्
एक डिन भिजैना
ढिढउरक चाल आपनहँ – आपनहँ बहगइल रहे
एक पाँजर आशाराम संघारि फने बैठ्लाँ
हेरटि–हेरटि जवान हुगइल रहि
खेटिपाटिक डिन आए टे गाउँ सुनसान
बस एकठो खेवार कना नाट समझके
बेन टोर हाल खबर कइसन बा
आब उ चम्कन्हाँ लाल मासक बच्चा डाँट नै रहल असहाय मँुह बनल रहे
मिनीहे टिन पहियक सँइकिल चिन्हाँ डेना बाटेम् सक्हुनके सल्लाह हुइलिन
‘ढान काटके किल ओराइल रहे
घर बनाइक लग
डुर जैना हुइलेसे सिढा माना उठाके जाइँट
ओकर मुहारके भाव पह जना मोरठे अिकल नै हो
पाछे चार सयमे कोठक बाट फेन फरछ्वाइल
अहाँ ठना ठेगान नै हो
लेउ लेउ ठिक बा
’ बुढनी बाँसक फुलरियाओर गइल
मिठ लागल् टबटे कहटुँ काहुँ
डाइ बुढनीहे आगे पाछे नेगाइल– ‘मोर चुनु कहोंरसे अइलो ’ डाइ पुँछल
टे महनो पटा बा यार
नेपालि टाइम कैह्के ओस्टे कहाँ कैह्गैल बा
जिहिसे एकठो काम उसर्टि जैना
आझ किल टे हो
मन परल मनै
उ बँढवा महाभारि रहे
‘उ बाहर नै आइठो’ बुढनीक बाबा बोलल
बचपनसे कहटि आइल नाट
डोसर घाना मिह्नि जुन निख्रे
अस्टे ठोर–ठार पर्हाइ
नाचकोर कैना आझुसे सुरु हुइठ्
एक– डुइ जाने अभन नै पुगलरहँट
हेना जौन नजरया रहे
मने बियार छिट्नासे पहिले
गाउँ हो चैनार रहठ्
बाबा बघवा पुँछल
बचपनसे महिन खेलुइया मोर डिडि रहे
खुस या डुःख
ओस्टेक ओइने टिनु जाने सरासर घरेक भिट्टर चल्गइलाँ
मने ढन हो क मोर डुनु बाबुनके कुल जैठाँ
एकघचिक पाछे घट्वम भेट हुइल लवन्डि हाठेम् लोटक पानि लेले अइलि
बुढनी चिल्लाइल –‘मैं खेट्वा नै हुँ ओ मोर लर्का अनाज नै हुइँट ’
बुडु सरिसाह किसनवक घर खैना
लकड फुइ ओ बरापुनके
बुडु हमारे ठन कब्बु आँरि नै लग्हि
उ आपन कामेम विस्वास करे लागल मनेम बल पुसाइलग्लिस्
अस्कल जबाना बडल गइल
आउर लेबर आपन सुरमे काम करिँट
अब्बे टोहार बुडु डसैंहा टिका लगा डिहिँं
उ रिसक मारे डहियाँ हिलाडेहल्
मुले पहाइ छोरेक पना रहे
मन भोहर करले बरे भिट्टरसे बोल्लि
खेटवा – खेवाँ घर– अँगना गर– गोटयार सब चजके बाट उठल
भुख जुन लागे भिर राखल रहे
श्याम संघारि ओ मै आपन आपन ढोकरि–पोकरि डल्लपिमसे बसमे लड्लि
पानि डर्ना साँसट समझके
डसियक लाल घेरा ओस्टे बिल्गाए
डाहिन पोखरा जैना डगर रहे
मरडके डल फेन कमजोर रह आझ पटा चलल
घरे आइबेर सक्कु जाने मिठाइ लेके आइँट
हुँकार मुिक ओटे रहे
टबहि श्याम संघारि बोल पल्लाँ
उ केयटके लग्गे बैठल
‘का टु फेन उरक चाहटो ’
कना बाट हमार पुर्खन बटाइँट
चुपचाप हाठेम् रहल लोटक पानि मोर ओर बर्हैलि मन झस्केहस् करल
सुरु सुरुम बिगार मारे
एकठो छाइ आपन जलम घरसे बडा हुइटह
टौनो गाउँक हाल हेर्ना हो कलेसे अभिन उहे बा
मनो उ आपन पख्नाहे नै चिन्हिँ टे उहिहे विपट आइसेक्हिस्
टबेमारे मजा मजा बाट किल बट्वाइ परठ्
बरेबरे सोहावन आँख
गाउँकले टे बन्वाँ चैनार रहे
इ सब सम्झटि रहुँ
‘ओइसिन नै हो
इ सब बाट कहे नैसेक्जाइ
हुँकार यि बाट सुनके लागल कि टे चम्फा महिनसे बाट बट्वइना मौका खोजटि
उमेरसे छोट रलसे फेन उ बर मनैनसे संगट करे
उ पुरान रुख्वा जेकर बोक्ला मक्राइल् रहे ओ सरल् रहे
ओम्ने काँटा किल भेटाइल्
बुढनी का करे कुहिहे मर्ना बाट करटा
पो – ढो बोके
हाँ फुरे
याम संघारसे आपन आपन झोल झपर लेट चडेल घरेओर
टब उ डुखि हुइल ओ डाइ बाबइसे बिडा लेके उरगिल
कौवा फेन चलाख रहे
बुढनी चाँदहे गाउँक डगरमे नानके हलहिल्ले घरे जाइ कहल
बुढनी उ लौव चाजिम लौव जिन्गिक सपना डेखे
एकडन साँझ – साँझ घरेक सकु जाने अँगनम बैठल रह
जब उहिहे भुँख लागिस् टे रोके माँगे
उम अइसिन बाट हो का
मुलेआझुक इ भोजके टामझाम हलामे म खुस रहुँ
डिडिक भोज हुइलिस् टे अप्ने फेन घरे नै आइ लागल कैह्के
उहिनसे ढेउर अब सायट
उटर पाँजर परटया
डाइ ओ बाबा फेन बाट बुझिँट कैह्के उ बुझाइक चाहे
बरसभरिक सिहरा मेटैना राहरंगि कैना रहे
यि सक्कु मोरिक हो कैह्के उ कहे आइल बा
मनेमने अपनहिँ नै मजा लागल
गाउँ ओर जैबो टे जाउ
डिलके मजा बटाँ
डेस डुनियाँ फेन टे डेखे परल
ओकर डैना छुटि बटिस् टबोपर उ हलहिल्ले उरे सेकठ्
पहलेक हस् अब मेला फेन टे नै रैगइल
जैबो कि नै अट्रे कहो
आशाराम संघारि पालैसे डाइ–बाबा ओ सक्हुन चिन्हैटि ढोक लग्लाँ
जब टक लगे रबो ओकर कोइ महव नै
कल्वा खैना बैठ्लुँ
कोइ आपन ठाँठ ओर जाइँट
बैसाखके चर–चर घाम बगौरामे पस पगराठि मर्टि बिसाइटहैं
बुढनी आपन पख्नाले जन्निक नाकेम मारे गइल
ना काम मिल्ना ना कुछ करे सेक्ना हिम्मट हेरि
फुलरिया फुलाले भरल् बा
टब केयट बुढनीहे खोजे निकरल
चल बेन घाँस काटे
जब गाउँक अउरे मनै ओकर बरे बरे बाट सुनिँट
घाना उस्राके ढान कुर्ह्याइँट
डिडिहे हेरके इ आँखिम आँस नै ठाम्हेँ सेक्लुँ
हमार पठरि फेन ओह्रे लगाइल रहे
उहे साल ओर्हके बरेबेरसम बाट बट्वाइ
चिम्टक गोर कैठो बटिस् गनो
उ टे आपने डर हो’ मुँस्वा रोइ लागल
मै जुन नेपालगञ्ज लौट्ना टयारिमे रहुँ
ओस्टक टोहार फेन बाट फरछाइ
बुढनीहे कोर्विनके गारि सारा डुनियाँ सुनल जइसिन लग्लिस्
काठा फेन सुनलेउ पाप पुन फेन कटालेउ
–‘कट्रा बरस होगिल हमार चिन्हजान हुइल ’
डग्रेम उ एक्ठो पिलर्वा डेखठ्
डाइ घन्टि फुलाके झँगियाके टरे ढानक डाँठसे बनल गोन्डरि बिछाइल
करोट लेटि
आउर आँखक अकसन कल हो
उ मनेम का का सोँचे लागे
उ मोर हाँठ आरसे ओ पकरके गनासे बचल
डुःख रहे चाहे खुसि जिन्गि बिन्टि रहे
फेनसे बाबा चिरोरि करल्
मने जट्रा फेन मनै रहिँट
ओइने अउरेक कानेम खुस्फुसाइँट
सक्कु ढन्ढा उसारके सेकिँट
ओकर डाइ कलिस्– ‘आपन ख्याल करिस् छाइ ’ बुढनी का का सोचल्
अस्टक सरिसाह पानि लभालभ आइ टे काहे नै
पोकी ब कहाँ सुटि
काल टोहार बर्का फुफा आइटै उहे केने कहाँ डेख्ले बाटै लवन्डि बेन काल्ह टयार रह्यो
कुछ बोलेम ना नै बोलेम
सुख फेन लडियक ढिक्वमसे बिहानके कुहिरा उरे असक उरके चल्जाइठ्
खर्हकट्टि रखाइल रहठ भैस गोरु पासपसावर चर्हे नै पैठाँ
आसाराम संघारक चरोरमे
हर जोट्ना ठार्हा लगैना हेँगा लगैना काममे सिपार रहे
कहना हमट नै आइल
भिट्टर गैलेसे जेकर फेन साटो जैना मेरिक लग्ना
‘संका करल नै हो कहलक हो काहुन
मने उ सम्झना फेन आब ढुमिल होगिल रहिस्
भोज कैना ओ लर्का किल पैना
हुँकर मनके बाटहे लेके
आपन सरसमान टयार कैलाँ
टे कहाँ से सुर आइ
केयट बुढनीहे इ बाट सम्झाइक चाहटहे
जोन्हिया ओजरार मे जोगनियाँ ओ मढ संघरिया बन्लाँ
संघार यार अब टे महा नँड लागल
बाबुनके खोब रसाइटहँट
जहाँ राट हुइठिस् ओहें रोटि खाइठ् ओ सुट्जाइठ्
कुछबेरमे उ लडियामे सम्याँ गइल
टमाटरके डाँठहे रस उठे लिलस्
माघ मनाइ
गँहरा फेन ठकाके आइलरहुँ कहठाँ पन्हेरवा बुडु
आ एहरि बैठल भैया
कािह चलजैब का
मुले नै डेलुँ
कहाँ डेख्लो टे मस्कट
सुरिक सिकार छोहारा आलुक चटनि निखोरुवा आलु गोभि बैरुक चटनि सिन्किक चटनि आगे ढैल रठिस्
मुले बाट टे हमार डवाना संघारक बा यहाँ
बाबा कठिस् –‘छुनवाँ असौ कका किस्नान घर कैडे
‘हेरो ’ उ आपन जन्निहे डेखाइल
बिना मन्जुरिक टिन जन्हुनके एकठो परियार ओ कुछ लालाबाला संकटमे परे सेकि
का हेहे
उ बाटसे कोइ कुछ बाट फेन सिखठ्
मजे चलटा डड
जब कि ओकर जिन्गिमे का हुइटा कैह्के उ खुड्डे नै बुझे सेक्ले हो
‘न बट्वाइ अप्ने फेन
मन नै लागके फेन फुसर मन करैले
उज्जर रंग लगाइल बर्का डवार ओ बेन्ह्वाँ जुर ओ छाँहि रहल कैयोठो डगर नँेगल पाछे किल पुगट रज्वक बैठ्ना डुनियाँ
पाइल हुइ टे पहल हुइ क नै
नेपालगज आउ जाउ अब टे लागट आपने गाउँघर हो
हटेर यार संघार माया – यार कलेक पाप ठोरे हो यार
कुछ भोजेक रगचग
कुछबेर पाछे उ पटा पाइल कि उ ओइनके मैंयक डँडुर
पख्ना फटफटवाइल
का करे कि कौवा ठिक बाट नै कहटहे
लडयक ढवै – ढवै
केयट बुढनीक आँखिमे हेरटि कहल
कबो टे का का जाट हुइँट भुइयाँमे खर्फराइँट
कबोकाल टे जारेक मारे ढेबर – ओबर जमे करया हुजाए
गयर्वन–बर्डहवन घनमन–घनमन गोरु लेके
पाछे डुनु जाने बाँट चोँटके खैलि
‘उम लेउ टे अब हम्रे जाइटि बेरि रिझैना बा
पठरम बैठ जाइटहुँ
राट आपन हो काहुन आझ टे
उँप्परसे फेन बुडिक बाट समझके
पानि नै बरसके सक्कु ओर सुख्खा परल रहे
महन टे पटे नै रहे
हँस ठाहके गछासे कान ओ मुँह छोपके चुमचाम बैगइलुँ
बिहान उठके कुँवापर कुल्ला – डटिउन करे ओ हाँठ गोर ढोइ गइलि
लावा गोहुँ पिसाइल पिठाले रोटि पकाइँट
मने बुढनी डाइक बाट ओट्रा नै सुनल असक कैल
रग्गा कैले अस्टे एक अँठ्वार पुगटहे
का सचल हुइहँ कैके मनेम डर लागटहे
भुरुंग नाचेअस
रिसा जा फेन करे सेडेठन्
बट्वैबो टे मन हलुक हुइठ्
उम ठक बा टब टे
चमेलक उ हाँस बरेबरे आँख
टौन फेन आपन पुरान–पुरान बाट सम्झलेहठ्
आआपन हर्चालिमे डठ्करल बटाँ
बुढनी जियक छोरसेकल रहे
मै डिडिकसँग सुटे गइलुँ कोन्टिओर
कुछ बोना फेन हो क
लागटहे यहै साँझ – बहान डन– डुपहर गुजारे मले
खुस बा या डुख उडास बा या चौकस्
एकठो बिलरिया कहल्
कल्वा खैटि–खैटि काल्हके नेपालगञ्ज लग्ना बाट फेन डाइ ओ डिडिहे सुनाइलुँ
टब डडक भोज टे खवैबो
बुिनलाल चुल्हि ठान बसेर बरबराइरहे
सु जइबो टे फेन मुग बोलजैहँ
चोल मच्छि मारे जाइ कैह्के
अस्टे अस्टे बुढनी खोब सुर्टा करे
हाय रे प्यार
अपन छेग्रि–बछ्रुन ठाउँ लगाके ठोरचे लजैटि सर्मैटि अपन पौलि मोर ओर सर्लि
अक्केलि लाज लागठ् काहुन
चोर टे नै करले रहुँ
ओफार सुखैटिकिल गोहुँ बोइना केराउ बोइना लगाके काम हुए
पौलिमे खट्खेर्रा परलअस
हाँठ– मँ◌ुह ढोके आल टब चलब
जाँर पना अस डन बा कैके कहटहँट बरापुनके
बुढनीक ठोंरह् आब जम्मा टुटगिल रहिस्
बनियाँ मनै मुरके मुरमे बेच्हिँ टे बेपार कइसिक चलि
मनो का करे
टकापुर बंगलासे सु हुइल कहान
बहान यापस गैल
एक डुइ डिन डेरा बाँढके काम करिँट
उ डिन पानि अठ्कार रहे
आब कब्बो फेन नै मिलि
बुझे पना बाट टे अपनहँ हो
‘कहर हेरैबो यहर टे बाटुँ
पहाइक रटार डने डने बहट बा
‘कट्बे टे पड्बुँ कट्बे टे पड्बुँ ’
‘हट्टेरि का खुटरुकिया’ मै रिसैलुँ
केक्रो भोजक लाग खा खा के ठुल्हइना रहिन
इ जिन्गिम यिहिसे पहिले
गैयक पिँठ सुह्राइल खुन्ज्वाइल ओ कहल– ‘ठिक बा गोमा
ढेउर डिनसम बुढनी आपन ठाँठक आँजरपाँजर घुम घुम उरल्
राटसम मन्ड्रक बोल सुन मिल्टि रहे
ओट्रा किल नै ओइनके पाछे–पाछे उर्ना
ठरठरैट रहल िजउ ठोरक बलगर हुगइल रहे
यारके खँढा महँटे उठैले रहुँ
ओ सेकट डसियासे आगे डाँके सेक्ना गेंह लगाइँट
‘हजुर महाराज ’ रिन डेहुइया बोलल
डिरेस निकारके हुँखिन डेटि कलुँ
‘मै टे टुहिन लडियम मच्छि मारेक लग कहे आइल रहुँ
खाइ नै परल का
मैटे जैना टयार बाटुँ
बुडि टुँ फे आइल बटो
पठ्रा उँप्पर पर्वटवमसे लडियम गिरल्
जब फेन बुडि कना अइसिन् लर्का
कुक्रा ओ बिलरिया पानि नन्लाँ
अट्टेसे ढेउर का खोज्ना हो
उ गैलक मै चुपे – चुपे हेरट रहुँ
पहाइ फेन हुइ क नै पटे नै रहे
बार मेला हेरे गैल फेन ढेउर डन हुगइल
महनहे उहनसे भेट करैना रहे
वहाँ पुिल टे पहलहसे डुइ ÷ टन बगाल
तुहनहे फेन मैयाँ कैठाँ ओ सघैठाँ’
ढेउरहस मिस्टरियन आपन सक्हुन सिप जिहि पैंहिँ नै सिखैठाँ
सुरहवन डोल उठैलाँ
बेर का खैना हो पेट ओटे भरल रहे
ढान कट्नि ओरैलक डिन सबसे राहरंगि रहे
आपन हुइना वाला ठवा सास– ससुवाक बारेम केही जानकार मले कैके
‘ चठ ’ मोर ढिढउर महाजोर चले लागल रहे
अहँ आगेठ ठन टे खैम काहुन
ओकर बाबा उटरक पर्वटक पाला हिउँ चिख्लक खैलक बाट बट्वाइस्
बघवा जेबरक मिन अछर लेह
फुरेसे इ मनेम केही खकलबल मचाके गइल
इ डुनियाँमे अकेलि बैठ्ना महा कर्रा हो
गाउँक पच्छिउ एकठो चौबट्टि
चौबट्टिम पकरियक रुखवा
ओकर मनेम आँढि बौखा हस बहुट बाट हुटहुट्टि खेले लग्ठिस्
डिडिक उँक्वार लाग्लुँ
अभिन टे उ छोटे बा
आपन पिठ ओ चिरल छाटिमे चोट लाग्के लाले रकट जमल बाट
मढ सपवा बुलुकिया किरवा ओ मेघवाहे काटके भगैलाँ
क कुछु ढढा बा बुड ’
ओकर डाइबाबा उहिहे महा सुखसे पल्ले रहिँट
भैया ओ कान्छि नानिहे
गाउँ लगभग सुनसान हुगइल रहे
गढुरियक अघरिया हाँक पारल
उ बुढनीक आडभाउ बुझक लाग फेन छन पारे
अइसिन कलुँ टे डाइ खिसिकसे हँस्लि
बरे बेरसम बैठके बट्वैना
केयट बुढनीहे घुमक खोजल– ‘केयट यि मैं हुँ
’ उ चिल्लाइल
बुढनी आपन मुँह जोरसे बाइल
डेखके बरघर खुसि हुइल
बुढनी पुगल कैयो डिन बिटसेकल जानके केयट सोेचे लागल
नै टे सोग मैयाँ नै लगुइयन टे कोर्लक माटि चेपा चाहे जहाँ जाए
महिँहे खेलौना डोकानके डोकनडर्वा पठैले रहे
पठरम् ओडरल उरचल – गुरचल करट
या उ अइसन सब बाटमे उझना नै चाहठुइ
धर्माधिकारी कहल ओ उहिहे रज्वक घरेमसे निकारल
उ ओहों आइ साँझके
चाँडिक घेरामे बडरिसंग खेल्टि जोन्ह्याँ नुकके हेरटहे
बाट बनाइल असक लाग का ’
कैके उहन अचम लागल रहन्
घर उलट करटँ◌ु घर बलट
टे बोझाभर बन्कस् लेले जाइँट
नै संघार घरह ओर जाउँ कहटुँ
काह पुिल याम संघारसे
हम्रे सक्कु जाने मिलके हुक्हिनहे टिन पहियक सँइकिल चिन्हाँ डेना हो कि कैला सुगवा कहल्
सबसे ढेउर मैंया करुइयाहे भेटेबेर अट्रा फोँहि लागठ
नै खाइल बेला डाइ फेनसे औरे टिना निँढे
कट्टि रहे जइसिक टइसिक
बाहिर अइलुँ ओ अँगनाके ओल्हवा ओर मुँहहाठ धोए लाग्लुँ
काल्ह डिनभर घरहि रैह्गइलुँ
पुर्वक डेहुरार कोन्टि ओ पच्छिउँक भिट्टर भन्सा कोन्टि बा
अँगनाभर बाबुनके हाँस मलल यार छाइल रहे
टुहन का पटा बा
मुँसनहे भभ्क्वाइक लग होह्लैना
कुछबेरमे बुढनी मनैनहे डेख्लि कोइ लुग्रा नै लगइले
छुनुवाँ फेन आपन लुग्रा बोरिम हुरठ् ओ मोटरि लेले मन्जुह्र्यनके पाछे पाछे लागठ्
’ बन्ड्रा कहल
भगन्वाँ फेन बटाइठ् ‘ओकार पेटक भिट्टर बहुट सोन चाँडि बटिस्
मोर पाछे डिडिहे ओ बाबुहे फेन टिका लगाडेलाँ
गारि डेहवैना मन बा का
कहाँ खैबो टे छावा
संघार टे हमार हुइँट
मुले हमार पुखा जुग जबानासे मिट आइल चलन रहे
कलकल–बिलबिल कर्टि काम करुइयनहे
बैठ्ना ठाउँम् टम्मु टाँगल रहे टम्मुक उप्पर झाला ढैल रहे
लग्गे हुइल चमेलीहे मन नै परिन
खै कइसक मनेम यार बुडक याड आइल
पराँगि बन्कसिक लसरि बँटके बनाजाए
ना खुसि बटुँ कहे मिल्ना
आसाराम संघारक सँगे रह चमेल
अप्नेहे खोजे आउर डिन
‘उम मोर भोज के टे अभिन कब हो कब
ढेउरके ठारु ओ जन्नि उँप्पर बडरिओर बिन हेरले टरेओर किल हेरके काम करटहिँट
ठोरचे पाछे पौलि सरल ओ उरके आपन ठाँठेओर जाइक खोजल्
उ समयहे मै सबसे बयान फेन कइसक कँ
धर्माधिकारी जानजानके उ चुमचाम माहोलहे नम्मा कराइले रहे
डाइ उठाइक कहटा
गाउँ पन्चवा कबल्वाइ लाग्लाँ
डाइ से घल्वा मँग्लुँ भलिमुन्डा
डेरा घर आके अँगनम बारल कौहापर
नाच ओराके बाबा महिन घरे जाइक् लग जगाइल्
घरे जैना फेन उ डिन कहिया आइ कैह्के
मने ओकर मुहेमसे बोल नै फुट्टहिस्
बेर खाके बरे राटसम संघारनसे हह बलबल करल
मनभर हुँकारसँगे करल बाट
घर–घरसे स्कुल करट–करट कब माघ आइल पटे नै चलल्
बगियासम गैलुँ बरे घाम लागल बस
फुरे बुडु कहाँ पुहके गैगैलाँ
नेपागञ्जके बैठाइ अस्कल पर्हाइसे ढेउर चमेलीक सँगे गुजरे लागल रहे
बाँसक गौंहा खोंघिया फेन बिन्ठाँ
टब टे टोहार मनौटा पुरा करहिँ बारि बाबा
फेर पाछे सोंच्नु चम्फासे मनके बाट बटैना ओ मै उहिन चिन्हाँ मौका उ महिन चिन्हाँ मौका यिहे टे हो
इ मोर घर हो
आँखक डगर छकट मै डेलुँ
बाटेक ओवा उ आपनहँ डरल
आमेक रुखुवक टरे खटौलि बिछाइल रहे
हमार बरापु फेन उज्जर ढोटि फुन्ना लागल टोपि ओ पिठिम् मजोरिक पिनिस् लैके मुंग्रहवा नाचटहे
टौन फेन ओकर मनके फुलरियम चह्कार फुला फुलिस्
यहोंर छाइ कहाँ चल्गइल कैह्के फुलमटियक डाइ खोब खोज्ठिस्
आ ढेउर चाह का करे
बसेक आस लना लागठ महनहे
पका – पोह हेरक हेराके लग इ सब टामझाम रहे
डिडि घरेक पिखाहुँ ठर्हियाइल महिन खोब हेरल
बस काकु कहल
बेन्सुक् उ रस चिख्टि चिख्टि उरे लागल्
हुँकार आँखिक हेराइमे सवाल रहिन या आउर कुछ
ओकर मनेम इ सब बाटहे लैके
कोइ मनै रुख्वम चउरहल रहिँट
मोर यान घन घन
काह छोट रह टेि
छ साट आठ नौ डस
कुलवामे पानि सुखागैल
इ मोर बुक्रा घर
सायड आसाराम डाडुहँ पटा रहस्
कूलसे बडा हुइल फेन ढेउर डन हुगइल बा
उ डिन अक्को बेचे नै सेकठ्
छुनुवँक ठन पर्हाइ चार कलास किल रहिस्
टब्बो फेन उ का का सोच्ना मर्ना बाट कैना ओ रोइना किल
लेकिन पन्हेरवा छटरि कोड्रा ओ पैना लेले निकरलाँ खेटवाओर
मनैनके आउजाउ ओटे
का जिन्गि यिहे हो
यहाँ भोजेम गोला डना चलन बा काहुन
घट्वा नाघेबेर ठोरचे बेर हुइगिल बस पछ्गुरगिल रहुँ फुफा
डाइक चिट्ट नै बुझके टरेसम पठाइ अइलि
बियार सुर्कलेसे किरनके पोक्रि बिगरजाइन्
जब ढान काट्के ओराइ–ओराइ डावाँ अक्के ओइरा रहे
बुडिक भोज हुइल टबसे टे कौनो टिउह्वार माने नै अइलो
रकट निक्रे लग्लिस्
सवा साट बजे बल्ले गारि डेखापरल
बट्कोहि ओराइल्
घरे पुगके आराम करठ्
उप्पर साँस लेटि बलजब्रि बोल्टि कनु अप्नेक घर टे जाइटु
बगमबेल फूलके फेन भुइयम् लाले छाइल रहे
ठके बा टब टे
एक घचिक पाछे कुक्रा ओ बिलरिया आपन आपन टोपि लइगइलाँ
जौन डगर मै रोले रहुँ
राम राम कुक्रा राम राम बिलरा राम राम हँठिया राम राम मुस्वा
उचियइटि उचियइटि गोर बिछुलके घिर–घिर घिर–घिर टरे पुग्गइल्
मनहे बुझे सेना सायट भगवाँ या टे खुड डड रहे
ओकर मनेम डर फेन लागे लग्लिस्
ओइनके बपना डेखके कहाँ – कहाँ आपन बपन याड आइगल
‘क्याम्पस जइबि कि नै अप्ने ’
आँ ख खो ले रहे क लस्
मै मुसुमुसु हाँसिटि भिट्टर छिर्लुँ
राजापुर बजार जहाँ पहिल बार
केयट डाइ कहल– ‘टु कहाँ पुगके आइटो ओ कहिया घुम्लो आउ छाँहिमे बैठो
–‘नाइ सेरु अब्बे टे नै हुँ
एक घचिकमे भुरेभइल् बुक्कि फुलल् डेखठ्
हिर्डा छियाछिया हुइल बाट रोके किल बैठ्ना मजा लागठ्
मै फेन सनु ठके बा
बल्ले हम्रे बन्वाँ पुग्लि
जैना टे हो
खरवास लागे लागल रहे
यि बाटसे ओकर मन गरुँ हुइल रहिस्
हुँकार डाइक सिवा डेहल् नहँगा घल्ले ओ विलोज घल्ले
आँजर – पाँजर रहल बगाल फेन आपन – आपन ढुनमे रहँट
ए टब टे सरजामा टे खोब मठ – मठ बा
टंकिक् पानि फेन फटिक सन्टोलक रङहस् फेरल बा
बलटल पानि चँरलेसे सब हेराजैना चुह्जैना
टब्बेहे ज्ञानी जालेमसे आपन गोरा निकारल्
बरखा मकल रहे आपन टारमे
आगे जाके बुढनी डेखल छेग्रि गोरु ओ सुवर सुग्घर बाँसक घारिमे बाँढल
िजउ ढकढक करे लागल रहे
पाछे श्याम संघारिसे एँरबेँरके डुनुजाने खटियम ओँडरगइलि
बर्ह्नहा लर्का घरे पाले नापरे कैह्के छुनुवाँ छेग्रि चर्हाइ जुकुर हुइल टे किसन्वक घर छेग्रहवा बनाडेहल
बाबक् आफिसके सरुवा घरपायक दाङमे हुइलिन
उम एक टे चोर फेन करना उपरसे मुँह फोर
टब उ टारे आइल्
टबो फेन का उ डिन सुरज हुइ जे बियामे अँख्वा लागक लाग टाटुल बनाइठ
लाल पयर काइल रगक टोरने पटाका टाँगल थयो
उहाँ टे घाँसक ट पा ट पामे सट परल रहे
डाइ टठयामे टले – टले नकारल
ढिरे ढिरे फुलाक् पटिया बन्ड होगैल्
जहाँ डाइ ओ बाबा कबु नै बिल्गाइँट
कहुसे कम बोना मनै मै
छुनुवाँहे आपन मन अन्सार काम कैना ओ सके गाउँक बाहर जैना मन रठिस्
जिहिहे आपन लर्कइसे अलग करगिल रहे
मलवरया यान चलल
लजाके आपन लजर टरे करैल
अपन भैया बहिनियनके हेरचाह करे
सब ठक बा
अब टे खुस बाट ना संघार
अपनेक मन जाने
महन संघारनके घर बेलभार गैल हस् लागटहे
चाहे ओकर इछा रहे ना रहे
डाइ महिन असीक डेहलि ओ आझुक चुक्कि कइसक हुइल कैह्के पुछलि
रज्वाहे यि बाट हामि भर्ना लाज लग्लिस्
महिन घोंघि खोब मन परठ्
पहिल डसिया रहे डिडिक बिना मनाइटहि
पङ्खक पाटा कैठो बटिस् गनो
उहे लविड फेन ननामे नाउँ लखाइल् कैके
उ अकेलि बस अकेलि रहल सोंचे
गोान डाडुनके पका पोह भोजकाजके फेन बाट उठल
मै एकफाले झस्कलुँ
बेन आपन बटाइ संघारि हुक्रे
ठारुनके रिट एकठो घर हेरिक–हेरा उफे यि जिन्गिम आज कैगिल
ओइने बुढनीहे आपन बिच्चे सुटैलाँ
कुछ डिन रैह्के बनियाँ आपन घर लौटठ्
‘टुहरे बरा लडभोसर बटो
टुहिन्हे मोर नन्हे कर्रक उरे सिखे परि
मोरे डाडुक चाना हो डाँठ उँखार लिउँ खैटि चलाजइम् सोचठ्
बाँस आपन जग्गामे लगाइल रहठ्
उहिहे सनच लागिस्
मका डगर हेरके फेन चमचाम हुइजाइटहुँ
बुिनलाल चुल्हि ठन बैठल बरबराइटहे
टब कुछ निढरख हुइठ् बुनिलाल
कना बाट सबसे पहले डाइनहे पटा चिठन् कठाँ
उ अकेलि बयालक सर्ने सर्ने उरे
डाइ भसा मनसे उठाइ टहे महनहे
बराट जैना सबसे पाछेक लयामे बैल
सिरिफ डुइ जाने किल बटि घरेम
‘महँन केउ मैयाँ नै कैठाँ
पिपरक रुखवा कहठ्– ‘कहाँ जाइटो टुँ मोर एकठो डुख बा टोहाँर का डुख बा ’
अवाक हुके ओइनके हाँसल हेरट
ऐया रिसा खोभिट नै डेिल
टुहनसे भेट हुइना लखल रहे सायट
काह डनभर टे मै मन भहर करलै रैगइलुँ
प्यारि बुडि ओ डिडिक सल्लाह मच्छि मारे जैना हुइलिन
बिशाल बजारके सिढि टे आउर मजा गोरा ढैलेसे अपन्हे उपर लैजैना
उम महनसे टे आउर डुर हुइट जाइटो ना अब टे
पाकल बा झे
आपन कापि–किटाब खोलके बैठल रहिँट
यहोंर घाना ओह्टैटिकिल बर्डनहे एक घचिक छुछ्वाइ चर्हाइ लैजाइँट
टब टे फेन चैनार हो राखि
हुइना टे काठमान्डुसे जाइबेर जहिया फेन हम्रे ओहरे उटरि
गारि मन्के डिगमिगवाइ हस लागे लागल महि
हे हे हे
बस चिसापानिक बजार पुग राखल रहे
उ सिपहियाहे चुपवाइक लाग बाबा बघवा सिपहियक ओर नै हेरल
कुमार संघारि डिडिक भोज टे खवैलाँ
पहिले हम्रे संघरिया–संघरिया किल जाइ
पहिलचो उ घरसे बाहर जाइटहे
म कमरा लेके आइटुँ
उहे मारे हम्रे भैरहवासम जैना गाडीमे बैठ्ली
का जैना हो झबर – झबर कैके बाट नजा डेहल
डाडु–डाडु मैं टे स्कुलमे जिलेबि डौरमे कापि जिटले बटुँ
बेन टे कुँवम लहैना हो
वाह् इ हो हेरो काला
डुनु जाने आपन – आपन ठाउँमे सुग्घर बटाँ
बाबा ओ फुफा हुक्रे जाँर पिटि बाटेक ओर्वां डरनै
जार फेन बहुट जोरसे रहे
लविडनके सबसे भार गहना लाज हो
जहाँसम मै डेखटसम आजसम सब ठिके डेख्ले बाटुँ
आघेक टे भगनवाँ जाने
अटरा निड लागट
अइसिके यहोंर ओहोंर करट करट बियार बार्हजाए
बटैले से रिसैहिँ टे नै
ए टबटे पुगगिले मजा हुइल
हम्रे टे कहटहि कहाँ भुलागैल्
धर्माधिकारी किटाबक पन्ना बिल्टाइल
मढ ओ जोगनियाँ बनवमसे बाहर निकर्लाँ
बाबा बघवा ठोरचे रिसाइल
कलेसे गोल कैना जाँघा जुवा कट्ना
डुवार ओर गइल– ‘इ कहोंरसे अइलि ’
मुले हेरो मोर कमट कना हो क भाय
का ढेउर कुछ कहना बा
मुस्वा भुँखाइल् रहे
कहुँ च्याङ्फा फ्याट–फ्याटफ्याट–फ्याट आपन टार लगैले जोटटा
‘बाट नै मिल्ठो महाराज
’ धर्माधिकारी कहल
‘कै महिनक हुइल हुइहिन यि डुइ कि टिन ’ मनैयाँ कहल
अभिन फेन बाहर नै आइठो
बुना फेन करा अब टे
सन्झाके किसनवाँ मनैयाँ बरघर बुडुहे लेके आइल
बरवार भारामे खैयर टेल जहाँ ओइनहे संगे जोरके पहुरे पठाजाए
परडेसु भैया लावा डुल्हनियाँ लेले घरेओर घुमठ्
मै अँकरा टुरटुर खैट रहुँ
सक्कु ओर हाहाकार मचगैल
टोर ौढके पाहा का हुइल ’
यि चलन टे हमार पुर्खौटिसे चल्टि फे आइल बा
उम ठारु मनैन फेन लाज लग्ठिन काहुन
घरे जब फेन टकापुर पुगट झोलपट हुइजाए
उहेमारे बुनु डिडि मुरामे
डगरेक किनारे टिन चारठो चमेलि फुलक रुख्वा
भटरे – भटरे बहुट खुस रहुँ उहन डेखके
उहे पहरवा हमार आँखिक आघे बिल्गाइटा
बर्खक पानि मोर पिँठिम पिटे लागल टे ढानहे मैंं छोपके नै बँचैनु
टुँ टे सप्नाइटो डाइ कठिस्
टे केउ सब्बल
हिलाकिचामे रहलक बज्जर बज्जर गोर सरे
डाइ लाल फुलुङ्गा फुलइलि
ठिक ओहे डिन गाउँमे एक घर पुजा फेन रहठ्
हरसाल हस् ढिक्रि ओ टिना नान्डेले रहि
एकघचक टे लागल उहनहे अा ढेउर डन परसे डेखटुँ
टनु संघरयन लिल यार बुडक पाछे – पाछे
गहना – गुरया भाँरा– कुँरा गाउँघरमे
लुगलुग कबसम रहना हो
छिपल बाँसक बाटिम् घुन नै लग्ठाँ
ससापानक पुल नाघल
लेउ पैसा बचा–बचाके चलैहो
टुँ का सबो
पख्नक भिट्टर उहिहे डँडुर लागिस्
टनु संघरयन लिल भोजहा घरओर
मह टरछ लजरसे हेरट घरे ओर गैल
एकठो छाइ आपन डाइसे जुडा हुइटह
बाट नै बट्वाइ जन्ठुँ कना मनै
ओकरलग संसार किस्नान घरसे डुर नै रहिस्
उहिहे कौनो सुर्टा नै रहिस्
कुछ लजैट अनकनैट महन डेहल
महाबेर हुगइल नँडे नै परल
के सोच्नु होला टे के हुन्छ
अबे टे बवाइ टह टोहार बाट
उ अक्को बिसाइ नै पाइठ
सब मनैनके सच अके टे कहाँ रह
बुढनी फेन रिसाइल मने फोंहैटि
उम लर्का टे हुँ हो
‘ओ अट्रा लरम भुट्ला ’
मै कल्वा खैलुँ बहुट सुकुनसे बहुट खुसिसे
कबुकाल डिडिसे झगरा फेन खेलि
ढेर डनके पाछे लडयक मिछ टना खाइ मना रहे
नंड जुन डिट जाइटहे
हम्रहिन फेन लैजैबि
टबो फेन मनैं डँटल बटाँ
फुफा महिन हेरके कहल ‘खा भैया खा नाइ लजाइस
‘टु जाउ बुढनी
’ डाइ बुढनीक ओर गइल
‘चुनु ’ उ बुढनीहे कहल– ‘इ बट्कोहि मैं आपन बन्वाँहे बटैम
ओटे मोरो हाल बा याम संघार
बुडि सम्झटहि टुहिन कैह्के
मुले अहँ मै अपने ढुनमे यट िजिग िजयटहुँ
ओहो चलगार टे गरगैल
ओत्र उसारु नै रहिन
डाइ ढिक्रि बा कि नै
खेट्वा पुगके कुल्वम लहाइ परठ्
पिटवा खोरियाम् मड् टेपरिम लमकवा ढिक्रि
बड्लामे एक्के अंख्रा कहे सेक्नु ठिके बा बाबा टोहार विचार
कबो कबो आपन टाँकले चपसे हाँठक बेङ्ठा ओ हाँठेम पकरलिँट
काहे ओइने मकैहे चिनिक उज्जर फुलामे सजइलाँ
फेन बरा अिजबके रहठ
ओ बाहर निकरजाइँट
बाबनसे बिडा हुइलि
हम्रे आपन सपना सजाइ आइल बटि
उहो गारि छुट्ना ढन्ढा होजाइट
क्याम्पसके बरे–बरे घर डेख्लुँ
का करक खोजटहिँट
उ महिन डँडुर टेल लगाके लह्वाडेठि
सिटराइ बैठल मनै मै
जिन्गिम पहिलचो पैन्ट घालेक पैलेकमे
मनैनके जिन्गिक टे ठेकान नै हो
टोहार अन्टिम सासमे फेन मै
यापससे जाके डेरम लुगरा नकारके बैठल रह
गोरा किल्बिलैना कुछ कम हुइठ
मै आपन काम लग्ना किटाब लेलुँ
पैसा डेटि महिहे डेहटि सम्झाइल्
आके मोर ढ्यान भङ्ग करडेलाँ
बचमे डुिह – डुहा पछना काम कला
मारल गेंक्टा नोहारि जुन चट्नि बने
डुरसे खोब घड्गरके हेरटि रलुँ
बरे राटसम उहे किटाब कापि हेरटि रलुँ
डिनभर लेबर मिस्टरि लगाके मकान उठ्वाइठ् राटके लड–लड जिरजाइठिस्
आँख खोलो बडमासु
ए बाट अइसिन हो ना टब टे
बुढनी किहुहे नै पटियैना मेरिक सोंचे उ आपन मन अप्नहें बुझे नै सेकटहे
बनि टे असांैैवइ भोज कर्ना कैह्के
ना कोइ चिन्हल् ना जानल
एक घचि रैह्के आपन घर पुगठ्
कबोकाल टे सबकुछ का रे अटना सोहावन लागट महँहे
मै बिस्रैले रहुँ
भला करना टे जमाना नै रैगइल अब
आके खोब खानपन कना – पकैना सरजामा कैनामे बटाइल रहँट
मोर डाइ बाबा कठाँ इ बसन्टके पहिला डिन हो
ओे ढङ झँखरा बनागइल
मन परल मनै जो परलि चमेली
कौनो गैया केयटहे नै रोकल
एकघचक ओइनठन कोिटम बैठल बाट बवइल
आपन हालट फेन ढरे – ढरे ओटे हुइट जाइटहे
हेरो– हेरो संघारक मुँह कइसन हुगइलन
लगभग अटे सझक टन चार बजेओर
उ महिन एकनाससे हेरटि रलि
मुले जाइक टे पर जर
जब बुना हुइलुँ डड भार हुइगल रहे
ओइने आउर ढेउर बालि उब्जाइँट कैह्के
मग भर् पानि चिट्र बनाउ नानि
मुले डनके सुलेक क का नड परट नै रहे
घरसे टे निकरल हो
प्यारि बुडिन के घरेओर
उहे मारे टोहार डाइक ओ मोर विचार अब अपन कन्ढक बोझा टुहिन सांैपि कहटि
सक्कुजाने पन्हेरवा बुडुहे डोस ठहरैलाँ
मने डाइक मैंया आब बाटगिल रहिस्
‘रिसा गइलो ’
मिझ्नि खाके सेक्लि टे
जइसिक उ टम्हें सरसर–सरसर टरे गिरटहे
मन्डिल आके पूजा नै करे परठ्
पुछरिया ओरिक आउर मनैं फेन कलकलाइ लग्ठाँ
एक डिन घरक गढुरिया आपन खेटवा हेरे निकरल
मनै फेन ओटे रह साँवरमे सुघुर
कुछ उमँग रहे
घामक मरे उहिहे रह्वास नै हुइस्
गाउँक लवाँगि पुजा ओराइठ्
हमार बुडु–बाबनके पालाम टे अइसिक डुल्हा–डुल्हिहे हेरे फे नाइ मिले काहुँ
हे टे बेन माग लेठ
उ विचारिक पर्गाह लागे कोइ नै जुहाइठो
डाइ बाबा छुकनवाँ कैह्के बलाइस्
हाँ यार संघार
टब सिर उरवा बघवा ओ भलुवइहे कल
बाबा ढिरेसे फुलाहे टानल फुला कुछ बिगार नै करल
यिहिनसे पहिले नेपालगञ्ज जाइबेर
टबे मारे सायट
मोर हाल जुन अभिन ओस्टेक ओस्टे रैह्गइल
‘टु ओकर संघरिया हुइटो
’ चौठा डिन बुढनी फेन कहल्
बिना रठे रठे गरियाइ लागल
सरकेक पिछउ डवाभर
यापसमे नाउँ लखाइ आइ लागल रहँट
पोकी घर भेटाइल टे आपनहे भग्डार सम्झठ्
छावा कुमार कहाँ रहोहो
पोकी डुर जाइठ्
सुख हो डुखमे मजा सँग
जे एक ठाउँसे डोसर ठाउ नेँगे ओ हालि हालि भिट्टर पैँठे जउइयनहे छेँक्ना काम करिँट
पाछेक पाछे
ठोरचे पान बसना कम हुइल
जब उहिहे ओकर नाउँ डेगिल रहे
लगभग सढे टिन घन्टा पुगल रहे
चुनु खच पान सबकुछ पुगल टे बा ना
उम बुधु
गिरेबेर यहोँर–ओहोँर ढनमनाइट पठ्रा छिट्रागइल
बाटचट टे हो कहाँसे कहाँ पुगल – पुगल
लहर छाइल रहे सायट प्यारके
भैया अक्टाइठुइ
चटा ना लेउ
आउर बाट् बट्वाउ
हमार परा अइ सन भरवा हो क अि सम अ काइल असक ह हन संसारमे अ कइले रह
हा ो पीडा य तो भार हो क अंकुशले अँडकाए जसर
जोरसे सास लेहे कलिस् ओ चाहे जा हुए
‘का का’ बुढनी बोलल्
बुह्र्वा आगिक लग्गे बैठल
ओहाँ मुसवा फेन रहे
आउर का रहि यार
यकर पाछे ढेउर चाज जोर बा
आउर का–का बाट बट्वैटि रहे
उ फे मिस्टरियन कइसिक खुसि बनाइ सेक्जाइ कना ढियानमे लागल रहे
उट्का ओरैटिकिल बिल्याइल मुँस मारक लग कोरिँट
मोर डड जा फेन करे सेडेठन्
आउर बटाउ का बा टोहार हाल खबर
बजारेम् आउर् का डेख्लो
‘स्याबास् मै जा कैलुँ ओकर लग् मै माफि चाहटुँ
’ ज्ञानी लरम होके कहल्
डाइ कठिस्– ‘कनु टे जिन जा कैह्के टैं बाटे नै मनले
ठोरिक लग्गे अइलाँ टब जाके एकफाले जिउ सटाकसे करल
कमसेकम अठ्वारके एक डिन कुल डोकान बन्ड करटे कलेसे उ डिन टै झुठ नै बोल्टे
केउ सम्ठैना बहानामे बट्कोहि सुने सुनाएँ
ना ढेर सिँगार–पटार
खेलौनक डोकनडर्वा खेलौनन् मिलके किहिहे पहुरा डेना खोज्लक बाट मजा मानके सुन्टि रहे
ओस्टे–ओस्टे आपन सुढ भुलैटि जाइटहुँ
छोटेसे सँगे रहल लर्का–पर्का
सटराइ बैठल मनै मै
गाउँभरिक जन्नि आपन–आपन घरसे नानल जाँर सिकार सिढ्रा टिना आउर आउर टिना टावन बाँट–बाँट खाइटहिँट ओ पियटहिँट
बरा सुग्घर उ कहल्
आइ ना बैठि
डसिया बिडा हुइनासे पहिले हम्रे डिनभर हस् सँगे रहलि
नाउँ लेटिकिल गोरु आपन हरुहिया बर्डिवनके बाट मानिँट
रोज डिनिक खैना ओ निडक सुर्टा किल जिन्गि नै हो
उ उडरबैंटा काम करे
बुडुसे खटयामे ओल रहुँ
घरेक मनै नाइ सुन्ले से फे मै टे सुन्डेम कि कैह्के मनेमने सोंच्टि जैना टयार हुइनु
‘ टम्ने टे अँगना बहार डेखटहुँ
श्याम नै बटैटाँ टे पटा नै रहे महिँहे
माटक टेलक मेटोल लालटेन
चुिकक कारेम ढना कैके
किस्नान घरक मनै कोइ मास्टरि करिँट कोइ फौजिमे टे कोइ पुलिसनमे जागिर खाइँट
मनैयाँ बुढनीहे कोना लेहल –‘हमार मागल छाइ हुइ यि
केकर मन रगबरग बा
पहिलेक हस् उ रौनक उ सैयर फेन टे नै रहे
बुडुक टेकुइ मलमल मलमल नाचे लागठ
उहो भला रहट
बाबा ओ फुफा हुँकरे अभिन भिट्टर बाट बट्वइटि रहिट
सैल बन्वाँ चैनार रहे
जार महिना ओराइट रुख्वक पटिया झरल्
कहोंर–कहोंर महा अन्कुसावन लागटा
भोजहा घर लागटहे भोजहा घरहस
बहुट्टे ढेर भाट खा जाए
छपियाडार बाट उठे
पुजा पाठके सामान डेके
लेउ ठक बा टब टे छावा
–‘टै यि बाट कइसिक कहे सेक्ले ’ बाबा बघवा बिना गुँर्रइले बोलल
‘हुँकार बाबा नै हुइन्
अट्रा बरस पाछे बुढनीक औरे भैया बहिनियन फेन हुगइल रहिस्
नाइ बाबा
’ बुढनी कहल
बाँसक भट्ठा फेन बनठ्
पाछे टिना रिझाडेम् टे बेरि जुन भाटसँगे खैहो सक्कु जाने
मने अभिन छोट बटाँ
टब चाँद ‘बाअ ’ से बोलल
श्याम संघारि भर ठोरिक हालि चल्गइल रहिँट
बसेमसे आपन ढोकरि–पोकरि उटर्लि
बनियाँ जब मन्डिल पुगठ्
आझ जाइ क नै कैके म टे पुछे अइलुँ
कुछ सरम रहे
बरे बरे चरहल डोग्लेसे अक्के घचिक भरजैना
मुले मन भहर करैले लौटे परल
केउ ओंहोंर ह्वाह
उ जबानक किरनके बिर्वा–उर्वा बिषादी कुछ नै रहे
बडाइनके डुिह बडाइक माँगर गइट रहँट
कहाँ जैना का कैना कौनो पटा नै रठिस्
‘हा हा ’ धर्माधिकारी कहल –‘हालि बटाउ रज्वक डरबारमे सक्कु बाट सुन्ना समय नैहो
कबु नै जाइ
गोरजुन अभिन ढुरिया ढुक्खुन रहे
बुलुकिया किरवा मेघवा ओ सपवा ओइनके आँजरपाँजर आपुग्लाँ
कुछ खुसि मिलल मैयाँ फेन बा
किसन्वा पुछलिस –‘छुनुवाँ टोर विचार का बा ’
घुमे हस् फेन हुजाइ
बेलभार गाँउक स्वागट रहे उ
‘हिकार टे डाँट नै हुइन मने यि बल्गर बटि
मोर बाट सुनके उ ठर्ह्याइलि
बुडिहे डेखके ठन ठन उट्रल
‘ठोरचे आउर बल करो गोमा ’ डाइ कहलिस्
टमाटरके डाँठ का करे डुख रहन्
ओइने मकै फेन खाइक् चाहटिहिँट
केउ अइना केउ जइना ओइनके सेहार सुसार कैना
सिहरल हुइबे
उहे जन्नि मनै मुठ लेना सामा जुटाइँट
डाइ डाइ सक्कारे का हुइठ् हिमालमे
संगे पहुइया संघारया लका एक फेरा जैना बाट टे उठैले रहँट
चारु ओर रंगिबिरंगि हुइल्
मैंना आपन लग्गे बैठल कठखोल्वक ओर हेरटा सक्कुजे आपन बाट नुकैना खोज्टटाँ
यि बच्चा नन्हेँ व्यवहार करना नै मजा नै रहे
पठरम ओडरल मेरमेरक बाट मनेम खेलैट रहुँ
डुम्नामे चाहे जा रहे हैय नोक्सानके कौनो परवाह नै
अट्वार सोम्मारअब टे सनिच्चर फेन महाडुर लागे लागल रहे
बरटयन बडा भाट खवा सेले रहँट
बाबा बाट सुन्के एकफाले मन महा नोंडुर होगिल
बुढनीहे हिवइलक आउर चिरै ओट्रा ढियान नै डिँट
ओइने बुढनीहे खोजिँट ओ मजासे बाट करिँट
बाबा उहिहे आकुर उँप्पर उँप्परसम उलरलिस्
भरखर – भरखर गाउँसे आइल
कुछ रुखवक टरे पटिया झरके गोन्ड्रि बिछाइहस् बा
आउर टे कुछ नाइ अपनेनके कुछ आउर मागन बा कि कहिके पुँछटु
बस आशाराम संघारि निमके डाँठ काटके डटिउन करक डेलाँ
टबसम बुढनी रिसक मारे आँढर होगिल रहे
–‘काहे टै इ लर्काहे मोर नाउँ लेके डुरवइले ’
कुलवम पानि टँगल रहे
गोरामे ठोरचे आउर बल लगाके बाबा आढा लौव बछ्वा बाहर निकारल
चार पाँच रोजसे ढुमरिम पाला अइना
सहमटमे मुर कल हलैलुँ
सकारे भरिक मेहनटले बलटल काम लागल
जौन पुलक बाट हे संघरयनसे कर
उ समय उ रुख्वा बुढनीक पहिल घर रहिस्
याड अइसन चज हो
बिलिटके हेरलुँ
मने आझ मै अक्केलि रहुँ
सरिसाह पानिक डारि रलकमे आझ पन्हेरवा बुडु महाखुसि बिल्गौठाँ
ठके बा
बेन आपन कह
जगमगाइल उ लाखौ सिटारासे भरल गगन
आसाराम संघारक पठरओर
गोमा बछ्वक आँजरपाँजर चाटे लागल ओस्टके बछ्वा बुढनीक हाँठ चाटल
उहिहे बेपरिया या बनियाँ कैह्जाइठ्
बुडि रोइटि पुछ्ले रहिँट
घर पुग्के खुटरुकिया फोरके गनेबेर टे एक हजारसे ढेउर रुपिया रहे
हरुहियनके सजनाले सक्कु ओरिक रैराह मन्कल रहे
उ चोराइ अँछोरे गइल रहे
फेन हुँकार सँगे टे मोर बचपन गुजरल
का करे पिटलो होइ काका ्
बसन्ट महासैयर रिटु हो
‘मुले का करे ’ मै पुछ्ठुँ
भटिज टुँ टे कलेरहो झरनहियामे पानि नै लागठ्
बुलोजमे सजल बुडि
बुढनी सुढ नै पाइल
‘ओहो कहाेंरसे आझ
आपन उहे खेटि पर्हाइक लग
गुलरया बजारसे सु हुइल गोरपासु
अपने फेन बस बेनसेट्टि बाट बर्हाइ लग्ठि
कुछ डिन टेलेम् बुक्कि बिलोर्बाे टे बुक्किक बास टेलेम् आइठ् फुलु
ढानक डाँठ बोडाइल हुइलक ओरसे
गाउँमे गोटरान डाडुक भोज बा
डाइ– बाबा आपन आघे सदे डाइ – बाबा डेखे पाउँ
मन अगुन – छगुनमे रहे
‘इ पालिक डसिया फेन मोर लग अस्टे रहल
लसरि बँट्ना लगाके हर्चालि रहिन
कहुँ लाले परे फूला कहुँ ख बरखके सजढज
आपन नाउँ चिन्हाइक लाग फेन हारिक–हौसा करे
गाउँक बोर्डिङ स्कुलिम पर्हाइठ्
आझुक डन बरे भायसे मलल रहे
उ पिरा सम्झल ओ आपनहे अप्नहें डोख लगाइल
पठर फेन कहाँ बेवठा लगाइ सेिहँ
फाइदा पाइक लग सच बाटहे भुलाइ परठ्
हे ठाँठपरसे
‘का टु बाट नै बुझ्ठो का मैं उरे चाहटु
मै अपनेनहे मजा नै मजा बाट बट्वाइ जाइटँु
गोर सरटि किल भँङ्रैल मिसके लगाइँट
फुरेसे यि सब बाट सम्झटुँ
रखाइल खर्हकट्टिमे घाँस फेन काटे नै मिलठ्
कुछ आघे बना मौका मजाइ क
हाँ ’ केयट कहल–‘मैंं ओकर संघरिया हुइटुँ
कानुन परम्पराके ढरम ओ मनैनके मन
डुःख गममे यहे याड आँस बहाइ
अहरा खोजके नानडेहे ओ बुढनीहे खवाइक लाग खोबसे चिरोरि करे
बाटेक बखार खोले सु कर डेले रहँट
‘कहाँ छुटि ना बचपनसे कहटि आइल
थारु जाटिनमे लवाँगि सक्कुहस लावा फल अनाजके कैना चलन बा
उ गिडमे चाहे छेगरिया बल्हा झुले चाहे हाँठिक बच्चा झग्रा करेबेर आपन बरकि डिडिहे झग्रा छुटाइ बलाए
ज्ञानी टलवा टिरिक फुलरियम् आपुगल्
लागटहे वग यहे हो वग यहै बा
गेंक्टक पोक्लि डेख्टिकिल बिला उघारके बिलामे भुर्ना डारजाए
महनहे टे जैनास नै लागठो
मैं इ मनैयक ज्यान बचैनु
मस्टनियाँ कच्छेक आघे अस्रा लग्टि रहि
मनेम मेरमेरिक सपना रहे
सिता ढरटिसे आइल रह
’ बाबा बाट जोरडेहल
साँझ हुए टे गाउँक झलारि जुटिँट
अप्ने एकडम ठिक बाट कर्लि
उ ठोरिक लजैलि
मुले डड अभन अँगनम सुगाइल आगठन बैठल रहे
चोलो चुनु अब
टोहार डुनु हाँठेम् कैठो अँङ्ग्रि बा गनो
रिसाके मँगना टे बाट नै हुइल
झन् भेट कराडेम
‘अरे टोर छावा टे असौ नै रहक लग हो मै टे ओस्टे सुनटुँ
एक फेरा खेटवा ओर जाउँ जइसन लागल
नेँगलक हो कि का सिहरल हस् रहिँट
ज्ञानीफेन् बर्का आँखिसे डग्गर खोजक् सघाइल्
बस नेगे भिरगइल रहे
सक्कु जाने बैठके आपन आपन बाट सुनाइँट
ओकर सार हुइना बाट पुरा होए
बराट नकरल सरसमान सब लेले
उ आढा मिस्टरि बन्गइल्
घोरि बेचलअस
इ बट्कोहिमे जइसिन जा लिखल रलेसे फेन इ एकठो बट्कोहि किल हो
उ बालु बनके लडियामे पुहे लागल
बाबा कुड्ल ओ आपन डुनु हाँठ फैलाके ठह्र्यागिल बुढनी ओ भालाके बिच्चे
बाबा ओ डाइ डुवारमे बाहर निकरलाँ
डुनियाँहे रज्वासे सोझे बट्वाइ नै मिले
सक्कु चिज बिस्रा डारल
क हे संघार हुइलेक का काम
इ ठाउँ साँकिर लागठ्
मजासे बैठे फेन नै पैले रहुँ
आलु सुखाइल सिक आउर साग
ठर्ह्याके हेर्टिरहुँ लग्ना मेरिक
मैं सोंच्नु बाट चला डिउँ
हुइना नाइ हुइना टे भगनवक लेखा
उ मोर टठया पकरल
ओस्टके ओइने बरवार कुलवा बाँसक बखारि ओ लर्ह्या नेग्ना लिख घुमेबेर ओइने अन्कनाइँट
सक्हुन् कामेम् लागल डेख्के ढाँगर मनैनहे फेन काम कैना सौक जागिन
ओँहरे ओँहरे किल उरे लागल
उ ना रसाइल भावमे ना खुसक भावमे पुँछटह इ सब
मै लहाखोरके टयार हुइलुँ
लडयक पान बरे जुर
उहेक ओर्से चिम्टनहे आउर डट्करके काम करे पर्लिन्
बुढनी सम्झल सहरमे मुर्गि ओ बक्टिनके बोल
बुच्चरहे हेर
का बा टे हाल खबर अपनेनके
कैह्के हेरटि टिकरा आइल
बुढनी ओइनके बाट मजासे ओनाएँ
कका डुख – बराग
बेरि खाइक लग कुँवामे हाँठगोर मुँह ढोके लग्लि घरेक भिट्टर
खर्हा बगर्वइहे हम्रे खर्हकौटि खर्हकट्टि कठि
केउ ओंहोर मुँस झपोस्ना केउ यहोंर
फेन उहे खेट्वामे उल्झा जरन्ह्याँ कैना जोट्नि सुरु हुजाए
बदयक भोजेम बरटया बनके
ओइनके बलाइल फेन उँप्पर कोइ नै गइल
हा हा हा हा हा कहुँ छुटि
बाबक अन्हार डेख्के हम्रिहिन पटा चलगैल
बेन हालि ढिक्रि डेउ
आउर करे सेना बाट कहाँ रहे
डाइ–बाबा कट्रा मेहनट कैके पठाइल पैसा
यहर– ओहर घुमट नेगट
हला टे नै रहे
ढकलि भर ढिक्रि ले ले प्यारी बुडि अइलि
हुइसेक टे सकभर सकु पुरान संघरयन
गोमा बठ्ठक मारे बोले नै सेक्टहे
एक लजरले उहिन हेरनु उ मढुर मुस्कि मर्टि महिन हेर्टि रहि
पहके मन नै परैलाँ क
मै ठोरचे लाज मन्टि खाना खाइ सुरु कर राखल रहुँ
बसमे डिल फिल्मके गिड बज्टिरहे ‘हम ने घर छोडा है रस्मोको दिल तोडा है
ठोर– ठार बवैना हो काहुन डाइ – बाबनसे
पुरुइया बयाल सिरसिर सिरसिर बहटि रहे
भोजहा घरेक टामझाम फेन कम हुगइल रहे
डड मना गोचा रह यार बुड
गोमा बोलल
ओइनके हाँसके एकठो पा बनके
श्याम संघारि आके जगैलाँ
मोका झाँकके हेरलुँ
कबकब बाट टे यहाँ सम पुग राखल ना
उरेबेर बयाल उराके यहोँर ओहोंर लैजैना
डाइ हम्रहिन् अस्रा लागके बैठल् रहे
मुले आझ बाबक उ कठोर डल पगलके
बाबा बुढनीहे घारि बाहर लैगिलिस्
‘हम्रे टे ÷ बजे ओर नेँगब
मर्चा कइसिन बा
कइसिन बा टे हालखबर मनैनके
काह सकारे चलजइहो
रुख्वा बरिख्वा गिड गाइटहे
लौव टेँम्ह्रि हालि भोन्डाए कैह्के
डडहे खोब सँपराइटहँट
‘ज्ञानी टे गैरले हुइ
’ ओइने एक डोसरहे कलाँ
ओकर टरे बाबक पख्रा ओट्रे जोरसे फैलल रहे
ओ महि टिङुवाहे खडेर्ना मन लागल
आबसे टुँ जट्ना बचट कैबो
मै सपनामे बटु क बपनामे
–‘नाइ जिन पिटो ’ बुढनी हाँठ जोरके रोइलागल
खेटवाम ढान पना सु हुराखल रहे
मन नै मानल घुमके हेरलुँ
ओहे कारेम ओर जाइ कैके महनसे अिज करलाँ
आपन सढा – सामर रसामे लाडके लिल डेराओर
बेन आपन कहो कइसिन बाटो
छावा घरे ओर जाइटो टे गोरुनके सानिबुसा मजासे हेरहो
टब्बेहे बाबा सहर बजार जिन जाइस् कैह्के सिखइलिस्
चमेली फेन सँगे जाइटि बस अपनेनहे नै कलुँ
ओ मस्टिस्क डिगमिगाइ टेहे
टबे मारे बनियक ओ बुच्चरके कहानि सुनाइ जाइटुँ
कोरै सख्वा ढौठि किल नै आउर आँखर काठक फेन बनैठाँ
चुनु हालि लहाउ
राम राम
एक डेसमे एक राजा कहेहस एकठो गाउँमे बनियाँ रहठ्
‘टब मारे आपन हुइलक ओजेसे खेट्वा ओ अन्न हमार खजानाके लाग नै हो का ’
बाबा महा ढिला टिकस कटाइ गैलक ओरसे
अन्टेमे पोकी लग्गेहें घर भेटाइठ्
बेकार आइल हस् आभास हुइल
कोर्विन बुढनीहे लिज्जिक ठन आइ डेहट कलेसे फेन लिज्जि हालि बर्हट
मै आपन काप नकारके हेरबेर भेटैलुँ
हमार डुनुजहनके लजर मिलल
मैं हाठ मिस्टि रहुँ उप्परसे उहे लवन्डि चम्फा लोटक पानि बराडेलि
हला करट नगुँ
आँखिमसे डुइ बुँडा आस निकरगिल्
कहट टे बटुँ सँगे पर्हुइया संघरिया हुइँट बस
साट–आठ जाने अगेठ ठन बैठके मन्ड्रा डफ बजाइटहिँट
का हो का हो
रारा नै रलक मेँर्वापर भरठर पटनिपाँट रहे
सक्कु एक–एक करके हेर्लुँ
हमार बाबक हम्रे टिन भाइ किल बटि
ओकर ढियान उहे बुक्किक फुलामे किल रहिस्
कहुँ मल नै रलक खेटवामे पाँक लगैना जरुरि
डरबारमे आइल डुनियाँभरिक मनै रज्वक फैसलाके अस्रा हेरटि नम्मा सास टन्लाँ
बरा सुग्घरिक् डेखइम्
आघे पाछे सुन्टि रना उ गिड
पुरान बाट समझटि बैठल रलुँ
जवान लवन्डि कौवा बुढनीहे कहिँट कि बुढनी ओइनके सबसे मिल्ना संघरिया हो
मुले मोर बुझाइमे पुस महना छोट लबा हुइलेक ओरसे कैगइल हुइ
पटा नै का करे उहन डेिट कल
‘अभन नै बनल टोहार डरेस ’
मै मनेमने सह गलटके हसाब – कटाब करट रैगइलुँ
उ ओइनके पाछे पाछे उरे
डुइठो बारल रहे
बुनिलालके डुइ डगर रहिस् कि छुटाके पुरे समय बर्का स्कुलिम पर्हैना कि बह्र्वा कैके ढेर टन्खा लेके महटाँवक घर काम लगैना
उम का यहर आझ
का बा टे हाल खबर मनैन के ’
कुक्रा बिलरिया हँठिया ओ मुसवा गैंजि खैलाँ
‘यि मेंठिक डाना हो टु सहि कहलो हुकार मेसे टिना असक बास अइठिन
पानिम बुरल चिरैयक अस्रा लागल रहे
नैटे सब बरबाड हुजाइ
डुवार पुगल रहुँ
का करे नै पकैबि संघारि
कुछ डुर पुगल टे गिडार बोलट सुनठ्
‘का जाने का कहठ् उहिसे बटवइहो
’ कैह्के बाट खर्का डेहठ्
पेट जुन ओटे भरलहस लागटहे
मने बुनु डिडिक अपनसँगे संघरियन फेन खवइना बान बटिस्
बरघरान घरेक कुमार हुक्रे ढिक्रि मागे आइल बटाँ
उ घास कट महसे बाट करटह
डुनु बाबु चरोर करटहँट
डुर डेसमे एकठो जन्नि मनैयक कानेम घामेक केरनि परल
चलन असार लविडक भोजके लग
मने अनारकल भर घरक उहे पुराने लुगामे रह
जिन्ना नैरलेसे पाँडन अस्ना ढौठि लगाके काठक् फेन बनैठाँ
जोर मिलाके कपारिओर सवाँरठाँ
भुख टे नै लागटहे
बेन मलजुलके पना समय मलाइ
जौन मै हुँकार आगे ढरटहुँ
खर्ह रारा ओ चुर्किक रहठ्
‘छावा ढेउर डिन हुगइल
बडमास कैना बहाडुर नै हो कैके बटैलाँ
कोइ चिजके लग अस्रा लग्ना
उ आपन डाडुइसे फेन ढनि हुजाइठ्
मिन बनाउ
बाटचट चिट रहे
महा कोह हुराखल बटुँ अकल
काल्हसे टे नै रबो ना
कबो–जबो पख्नक भिट्टर उ कपार निकारके बाहर हेरे
माघमे घरे जैना नै जैना कुछ अटापटा नै रहे
मोर उना समय बडलगइल रहे
हो का
ओकर पुँछिक पख्ना फेन लैगिलिस्
डरलग्टिक हँठियक उँप्पर फेँटा पारल छोटछोट ठारु मनै सवार रहिँट
यहोंर बर्खक डरे
डुःख नाइ मन्बि टे एक बाट पुँछु
‘कान्छु बुडु आब हमार ठेन नै हुइँट
उ डरके मारे ओट्ठहें घिघियइटि ढर्रामे गोर घिसोरे लागठ्
मै अइसिन टे नै कले हुँ
अप्नेनके इच्छा सक्टिले डिलसे खुसि होके डेहल चिज टे महिन लैजिहि परि
अइसन भरल बखामे
सँइकिलिक डाम डेख्के ओइनके मन मरगैलिन
अब्खिर घरे जइम टे सक्कु बाट बटाइ परि
लावा ठाउँ कइसिन मनै बटाँ
उहनहे हेरक लग हुइलेसे फेन
टुँ टे एकडम मोरे आस – पास रहबो हो बुडु
मोटरसाइकिलमे कलंकीसम छोरडेना
मुले ओइसन गलट टे कुछु नै कले रहुँ
रोज डिन खोल्लेक खोल्ले रठे
आपनहे आपनहँ जाँचके हेरे फेन टे नै बनल
उ ज्या कहल जइसिक करल उ डुख ओ रिसाके करल
सहि अरठ्मे बाबा महिसे भोजकाजके बाट करटहिँट
हर बाटमे यार
कोर्विनके कहल बाट कबु भाग लागे कबु गुना होए जब उ बाट उँप्पर बडरिमके खोल्टामेसे ओकर उँप्पर गिरे
आझ डडक पका पोह हुइल
पेटमेसे किहुहे बिना बटाइल खैलक भोजाहा सिकार ओक्राइल
पुजाआँटि रिटभाँट फेन जोरल बा
डर हेराइ असक लग्लिस् ओ उ बयालेम सैयर करे आइल असक लग्लिस्
मह टे आउर डन भरखर बटैलाँ
एक डिन उ पाप कटाइठ्
मै डिडिहे खोब सम्झलुँ
हाम्रे नेपालगञ्ज ओर डगराइलुँ
‘तु सहमट बटो ’
फेर सोँच्नु नाइ मजा सोंच्हि कि
भुर्ना लगैना ठनिक सजिल रहे
नेपालगजके टन महना बैठाइ पाछे टे डडक भोज फेन रहे
अभिन सुटले बटि कि का
‘नै बोलम कि का टे
जोन चलन चल्टि आइल बा उहे अन्सार
खासमे उ डिन झरनहियक खेटवम ढान पटपटाइल रहे
डुरसे घरेम टिलपिल – टिलपिल डिया बरल खोब सोहावन डेखाइटहे
हमार इ बगया मनसे एक फुला बसाइ सरटहे
आह श्याम संघारि अप्ने मै टे सुन्बे नाइ करनु
बचमे मै बाट काटके बोलुँ
पुिल नेगट ठाउँ बेलभार गाउँ
मनेमने सिट रैगइलुँ
हुइना चाहि
ओ बाबुनसँगे घरहँ परल रहुँ
इ मुँस्वइहे फेन पक्रे डेबो टे मैं रज्वाहे डेहम
उ गिडमे बुढनी जोन्ह्याँमेसे कुडल पर्वटवा आपन कन्ढामे बोकल
‘ठेहुन गारके गिड गइनासे मजा टे मिझ्नि खैना हो
’ उ सोचल
जन्निभर ढान ओसाइँट
कि कोड्रा झमाझम
कुछ ना कुछ चिजके बेपार करठ्
जिङ्गिमे पहिलचो अइसिके बयालिम उरल रहे उ
टमाटरके डाँठेम बहुटेक बरे–बरे टमाटर फरल
भसार अगुट सुरहवन आके
आझ खै का करे बरापु–बडाइ काका–काकिनके घर जैनास् लागल
ओइनके यापस बहानके हमार डनके
कहुँ जगमगावन टोरैया नकरल
बँढवा फुटके पानि कम बा जन्ले टे बटो
ढरटि सक्कुओर हरियार रहे
पहिलेक हस् उ चन्चलपन ठोरिक कम रहिन
एक्फाले ज्ञानीक् उडाइ ढिमा हुइलिस्
डेरा–डन्डि ढोकरि–पोकरि बा
झलारि सरिसाह कुलाहिँ कर्टिक कर्टि
एकजाने बाँढक लग रना
–‘नाइ नाइ ’ सिपहिया फेन चिल्लाइल– ‘इ मुँस हेराइ लग्लाँ
हाय मोर किस्मट
बहान उ यापस जैना समयसे पहले
भाडो महिना ओराइट किल ढान लगाके ओराए
‘उँ हुगइल
बेन कल्वा बनैना हो कि नै
एकफाले हुँकार पर नजर परल
पहाइ कइसन चलटा
चलि–चलि ठिके हुइ काँहु
बजारमे घन्टि बज्नासे पहिले वहाँ एकघचिक लाग सुनसान रहे
‘उम आझ भरखर टे अइलुँ
नै मजा बाट डिमागमे लागठ्
अपन डाइक सँग उहे प्यारी बुडि फे नाच हेरे आइल् रहिँट
खेटवा फे खालि रहठ किहिन कना हो
सपनामे उरट रहल मन बपनामे आके झझवाइल
उहेक मारे हरना रसाइल रहन्
ल अब मै लागु घरे ओर
विना गल्टि करले
डनके लगभग एघार बजे ओर खानपन बनल
बाटक ओर – जोर ओटे बा लटार पालक पाला
बाटक उँपर बाट उरझुरैट जाइटहे
उ इहे हो बुक्कि कैह्के फेन जानठ्
ओकर ठर्वा फेन पाछे आके ठह्र्यइलिस्
आ सोहावन माहोलमे फेन
आसाराम डाडु कब जाइटटाँ
गोटरान् बडाइ – बरापु डाडा– भौिज काका – काक
डोल बनके टयार हुगइल रहे
प्यारि बुडि अंगना बहारटहि
यापसके लुगरा ओ सुइटर लगाके
नाउँ फे मजा नाइ मजा सुग्घर घिनाहुन रहट का
मने फुरेसे इ मनेम एकघचिक चसाक्कसे चुभल
मस्टरुवा जाँच सेक्ले हुइ सायट
मन बरे उकुस–मुकुस होगइल रहे
ओम्हेंसे डुइठो लर्का बाचइ नै सेक्के ठाँठेमसे गिराइ पर्लिस्
हाँठ जोरके मन्डिलके आघे ठर्ह्याइ परठ्
ना खिझवाउ ना संघारि
राटबिराट नै नेँगना हो झे छावा
गाउँभरिक पुजा हुइलक ओरसे गाउँक खेन्ह्वाँमे इ पुजा हुए
मन सुकसुकाके रैह्गइल
उहेसे जट्रा लिरौसिले बुढ्नी आपन पख्ना भाँजे सेकठ् ओट्रा ओइने नै सेक्ठाँ
चाहे जौन बनियाँ रहे मने बनियक बच्चा कबु नै सच्चा कना इहे हो
डाडु कब उबो हाल उठो
मोर फेन ठिके बा
बिहान माघ लहाके किस्नान घर जाइठ्
आबसे अइसिक डेखम टे जाइडेहे टोहार मसुरा काटम्
मजासे मनैबि
उम रह का खोब
उ सुनाइल एक बुँडा पस्ना नोनार समुन्डरमे गिरल
सायट डसिया–डेवारिक छुट्टिमे अइबि
छुनुवाँ फेन मिस्टरियनके पाछे पाछे लागल रहे
यार बुड आउर डडक गोचनके खोब फुलैलाँ
मै ओकर कापम उ डेा मेरक खोब मजासे ढारडेल बटुँ
छुनुवाँ सयान हुइल्
टाँवक झोर आउर मिठ रहठ्
घनि घनि कहु डुर घन्टि बोजटहे ओ घन्टि बोल्टिकिल सक्कु ठारु एक्केओर हेरिँट
का हँकहन चोट लिलन्
ना चहल ना डेखल मनैनसँगे लहाइ जैना
हुगइल का अब ना खवाउ
एकठो डोरियक भरमे किल
उहे चट्नि गेक्टामे मिलाइँट
टब्बहिँ बाबा लुग्रा घालके पूजा नै करठाँ चुनु
आँरि टिरिक घर बुरगैल
हुइना टे यिहे डसियामे टे हो
उहेसे कोर्हि लगैहिक परे
पानिम लहाइबेर गोह–मच्छि झपोसे सेक्हिँ
उ पहिलचो जोर्या बनाइल्
बैसाखेक महिना रहलेक ओरसे लगभग–लगभग खेट्वा डिह्वा सुनसान रहे
मने चार पाँच रोजिम सुखागैल रहे
यापस लागल टे हटाडन होगल
कबो जबो किसन्वा लर्कन लग लुग्गा फेन लेडिँट
मुले ठाहके ठाहे मना लडयक पान ठोरे हो
अट्रा कैह्के उ चुपचाप हुगइलि
सायट अग्हनके महिना रहे
–‘उहुँ भुख लागल महिन टे
ओकर कपारिक खोंट्के लागल् ओ उहिहे घुम्चेटे लागल्
भैया सोंचल् ओ आपन डाइहे कहल् ‘मै फेन जाउ डाडुक भोज खाइ ’
बाबक मोटरसाइकिलिक दौराइ
जब साँझ डिनबुर्वा झोल्पट हुए
नै बाबा अबे टे सब पुगल बा
‘डेरा पुग्लुँ टे श्याम संघारि कल्वा रिझाके सेकरख्ले रहिँट
घनमुन्टह्वा मढवा भोह¥याइल् चलागैल्
जोक्वा छुट रख्ले रहठ्
छुट्कि चिम्टाहे नै मजा लगलिस्
डोंरा जोट्ना बाह घुमैना लाहि बोइना डुम्ना जोट्ना
हुइना फे प्यारी बुडि हुइ जे
हाँठ गोर सरके बेहाल बा
मन मुसुक्क हाँसिटि रहे
रिसा गलन् टबोपर नै रोइलन्
उहनसे उँपर म उहनहे कबो नै सलुँ
का बोना का कहना
काह बहािन नग जाब कहटह
काह गाउँक लका नाच करेक लग बटाँ
नोहारि लेहे जउइयन सक्हुनके घरसे नोहारि नानिँट
पाल्पासे गुल्मी जाइबेर पहारके डगर बा
उ टडप उ चाह नै हुइल
ढेउर डिन पाछे उहिन डेखे मिलल रहे
खेटि सुरु हुइनासे पहिले कुल्वा लग्ना
आपन बख्रा अहरा ओ पाकल अम्रुट खाइक लाग उ आपन भैया बहिनियन्से झग्रा खेले
सन्झ्याके केयट बुढनीहे रज्वक ठन जाइ कहल
यकर लेखा टे बस भगवक ठन कल हुइ
हमार ठिक्के पाछे पच्छिउ पाँजर ढेंकि–ढेंकिक ठिक्के उप्पर लसुनिक झुक्का बनाके टंगाइल रहे
बेगारि कैलक डिन लर्का फेन संगे लेके जैना
मोर हाँठ कइसिक चलाउ
मै ठोरचे पछ्गुर गिल रहुँ
जब जन्नि मनैयाँ ओकर टुटल ठाेंरह्के सेवा करटहे टे ठारु मनैयाँ ओकर लिल्हारिम फु कैके जुर बयाल लगाडेहटहे
काटल सुटरि
डाइ–बाबा फेन कहाटहिँट
मनैनके मुँहेम हेर्ना काहे कि उ हालि निडागइल
एक जिउ टे कहट बेन डाइ–बाबन टेह्र्वा हर पक्रा डेले रटै टे जोट–कोरके खेटवा–खेर्हन्वाँ कर्टि
टबलक अँगनामे डड आराखल रहे
जेठमे घरे जाइबेर बलजै नले रहँट
फेन कबो अब भेट हुइ क नै
मुले महन का पटा
गरियहिँ टे हमार संघारि पर्लि बटाँ झे
उम डाडु मैं फेन टे आपन कच्छ्यामे डोसरा हुके कापि पैले बटुँ
हट अब ढेउर हुइल बाटचट
उ आपन छाइसे ठोंरह् मिलाइल
बुढनी बोलक लाग आपन बल लगाइटहे
यहेँ बइठो कैह्के बुढनीहे बाहर बैठाइल
ढियान ढरहो
खै मच्छि माटरहिँट या खै का करटहिँट
एक कोन्वाँ कोड्राले पाँच साट ठपक्का कोरठाँ
‘ढान बोक्ना रहे
बुढनी आपन बाबइसे बन्वाँ बाहेरके डुनियाँ बुझक लग हौस्याइल रहठ्
बटाइ परठुइ का
हँठिया कुक्रा ओ बिलरियाहे रोइट सुनल
आपन पौल आघे बहरैट महन घुमके हेरट गैल
अभन कोइ उठल नै रहँट
मै चुपचाप यहोर–ओहर को नजरिया लगैलुँ
जब बुढनी आँखि टुमके उरे
जोगनियाँक् डिया भुँइयम चमचमाइल्
‘महिँहे टे नै आइठ निढे
अटो फेन जाइक मन नै करठ्
मनै टे परौक घरे आइल बटाँ
का करे कि उहिहे उराइक लग फेन ओकर डाइबाबा अस्टे कइले रहिँट
सक्कु जाने ठोपरि बजैलाँ
अहँ सायट मै आपन भावनामे कुछ ढेउरे बहगइलुँ
उ हाँ या ना कहे फेन नै सेके
गारिक भिट्टरसे फेन
पर साइट समय साठ नै हो
महिँहे घरे पुग्ना कौनो हटार नैहुके हुइ
ओम्हें एक्ठो चिरैयक ठाँठ बटिस्
इहे पटा पाके हुइ उ अस्कल आउर ढेउर सुर्टा करठ्
अब कइसक कहुँ डाइ बाबा डडहे कुल पठाडेउ
याम संघार अइलाँ
ससा हुइनासे पहले चठ लखके पठा फेन डलु
कइसन बाट हो टे कहाँ पुग राखल
बलटल कहुहे मन परैना मनै मै
मुले मिनीक अन्हार चौँकस नै रहिस्
इहे एकठो बा छुट्कि चिम्टा कहल
संगे ओइने घरे खेले लग्लाँ ओ बक्टिनके टल्वा घुमे लग्लाँ
चार पाँच मन छाटा ओहोरके यहर – ओहर करटहँट
टेकर बाड लेनडेनके बाट रहल
अखोरि घर वेवहारिक सक्कु काम कैबड सिख्ना समय हो
के भयो र के सोच्नेलाई के हुन्छ
रहल केही लका सब आपन – आपन बाटेम भुलाइल रहँट
जोिहयक मढुर ओजरार अँगनाभर छाइल रहे
चैट्वासि हौवा बायल ओ खोब घाम मचे
गाउँक छोटमोट स्कुल डेखलेक जिउ
ठोरचुन उहनसे बाटचट
टुे जुन खुसयाल खवाउ कहटो
टब् ओइने खाना खैलाँ
कहुँ चुर्कि लौटल रहे
छावा हाल उना हो
खलसिया कहटेहे
इ घरक भिटाले करम्वाँले बेर्हल बा
बुडि महिन हेरके ठोरिक आमिल मुँह करैले राम–राम कहलि
अँगनम बैठल हे हँस – मजाक खेमिटमे माघ मनाइटह
बाबा छावा मिल्के सँइकिलिम् सरर काला हेर्ना रहर
मिनी आपन सक्कु खेलौना कोन्टिम सजाके ढैले बा
उहे मारे छुनुवँइहे बर्डिवामे बर्हन्टि कैडेहठ्
बाबा भर ओहजुनिक निक्रल बा
अब टे ढुक बाट ना
केउ बियार उँखारटा
मनेम मेर – मरिक हल्कोरा खेलटहे
हमार था भोज हटा डन पहलेसे जो सु हुजाइ
‘लर्का रोइटि ’ केयट कहल ओ घन्टि अरहुल फुलक आँजरपाँजर आपन पख्ना फरफरवाइल
बस इ मन उ सक्कु पलहे
डुनु बाबु बरे लाड–प्यारसे महिनसे गुरि ओ झुलुवा नान माँगटहिँट
जोगनियाँ आपन बगाल बलाइल्
उहे हँसि उहे मुस्कि
लेउ खोब पर्हहो फर्हो फुलहो
यि सक्कु मनैनके काम रहे
उ आपन जिउ सम्हाँरे नै सेक्ठो कहोंर जाइटुँ कैह्के डगर फेन नै जान्ठो
ओकर मनके फुलरियामे ठोरचे ओजरार कोन्वाँमे खटराके साँस फेरल
इहे अप्ने गाउँके प्रकृटिक सुन्डरटासे प्यार बाटिस्
आउर कुछ खचा हुइना नै रहे
ओ आपन सिपाहिनहे उज्जर मुँस खोजे पठाए
रट्ग्यान संघारी ओ मै घर–घर ढिक्रि मागटहि
बाबा आउर जोरसे गोरा टानठ
ढेर टे नै पहलुँ
अा डन हुगइल
‘ठिके बा टे
मने खिडोरट खिडोरट बलटल खुलठ् बुनुवाँ
लग्गे कुछ बोल फेन सुनल
बेर खाके सकु जाने अंगनामे साइटह
सब कुछ बाटसे उ खुस् रहे क नै
डसियाके बख्खारिक–बख्खारि सुभ–कामना बा
ओइने कपारिम टोपि घालके कुँह्राओर गइलाँ
घारिमे डिया बाहेक बडरि मनिक टोरैयाँ फेन ओजरार करइले रहे
मिठ खाके पेंडिया मनाजाए
डुइ टिन लर्ह्या पहाँट लागल नेगटहिँट
पहल बार खुडहे भुलाइल हस् लागल
उज्जरे फूलल रहे रुख्खा भर
योजना बनैले बटाँ
हम्रे हुँकार भैयक आँख छलके डुनु जाने आँखिचार करि
सरकक आँरतर बेचे ढारल सटोला लेलुँ
मुले सँइकिल खरिड्ना पैसा कइसिक जुटैना कैह्के बाट उठल्
बुढनी मनेमन् गुनल – ‘बुवा ठीकै कहल बाट
सोहावन पयरे फुलल डहवक लाह
जहाँ डाइ ओ बाबा बुर्हा जाइँट
ओ हर छोर्ना चलन बा
हुँकार बाट फेन टे बुझे परल
सबजाने घरक भिट्टर
श्याम संघारि फे टयार हुराखल रहिँट
डाइबाबा डुनु जिट्टि रहलमे फे लिज्जि विचारि टुवर रहे
चलो कलक टे हो
कब अइलो बुड ’
जब फटफटैटि भुँइयम पुगल
मै चमेलीकमे खर्च करे लागल रहुँ
कुक्रा ओ बिलरिया गैंजिक् पाछेपाछे डौर्लाँ
कालाकाटे पुगठ् कुछ बेरपाछे धानखोला चन्द्रौटा गोरसिगिया नम्बर हुइटि घन्टापरसे बुटवल पुगठ्
बाट टे का बनाइ सेकल हो
उम बेन ढेउर यहोंर–ओहोंर नै घुम्ना ना
मनैनके आउजाउ ओटे बा
हटा बटल महना बटल
साँझके बाबा डलयाभरके मछर लेके आइल
बाबा बघवा मनैनके असक हाँसे खोजल
एक्के ठाउँ जम्मा हुइल ओ फेन चम्कल रहे
धर्माधिकारी छन पारे असक हाँठ उठाके आपन डरलगिडक हाँसिहे आउर बर्हाइल
मुले इ सब टे बटल डनके
ढानेक पाटाभर सटक बुँडा मोट बनके टलपल – टलपल करटेहे
हाँ हो बुडि
उ कहठ् ‘मै आपन करम खोजे जाइटुँ
मै नेपालगञ्ज महेन्द्र मल्टिपल क्यामपससे डोस्रा सेरेनिमे
बन्वक लग्गे मनैनके घरक छँप्रा डेखके बुढनीक मनेम फेन डर लागे लग्लिस्
टब मोर कहल मिब टे मोर सँगे चल बेन
लकिन मौसम बडले हस मोर मन फेन बडल गैल
गाउँमे माघक सैयर खोब रहे
ढेउर रहलेसे टिना निढक घरे पठैना
यार डुवा करो उ डन कबो ना आए
केयट इ बाटमे काहे जोर डेहल कैह्के बुढनी नै बुझल
छाँगा भसकके बनाइबेर
कहिया जाइटो झे
लेउ जाउ हाल लहाइ
पस्छिउँ ओर लग्लाँ
गोरक ठेहुन खुलुक गैलिस्
कुलवम पानि स्वाटसे घटगैल
का हुइल टे आझ बहुट खुस बट
पोकी कुर्किमारके बैठ्नामे डुख नै लग्ठिस्
लवन्डिनसे बोलक टे लजैना मनै
भले आइ डिँट चाहे ना डिँट
फेन सु हुइल हाढाह
पट्टा नै हुँकार मनमे का बाट खेल टहिन
उ मक्रक जाले ओर गैल्
उ सुकसुक करटि ओ साँस फेर टहे
खासमे ओइनहे हमार घरेक अँगनामे
सुरा भवा मुग काटमार पना सेले रहँट
‘यि टे महा मिठ बा
उहाँसे बनियाँ पुजापाठ करके आपन घर ओर लागठ्
‘ठिक बा पुछडेम
’ कहठ्
बस वहाँसे फेन चलडेहठ्
खासमे उ खेटवामे पानि डर्ना फेन टे कर्रा रहे
एक डुइ टुभुक्का लहाके हालि–हालि लडियक ढिक्वामे लुग्रा घाले लागल रहुँ
गारि चल्ना टे डुरके बाट हो
एक डुइ टिन चार पाँच
मै पहिल बार अक्केलि घरे जाइटहुँ
केबुलकार टारक भरमे ओहोर डोहोर करटेहे
टब ओकर उँप्पर रुवक बनल कम्रा
एक डिन लडियक घँघरामे ओल्हैटि रहल मछरिया पक्रक लाग भुँइयाँ ओर खल्हाइल्
उ लरम बाटे रज्वाहे फुलाइल
आपन डड ओ बुडुहे फेन टे डेना हो काहुन
पट्टा लगाउ मोर बाबा खै
मैं सेक्टु कलेसे आउर मजा आउर कुछ नै सोच्टु
ओट्रा कैटि कैटि फेन हैबि–डैबि प्राकृतिक प्रकोपसे
सख्लहरन कैके बिगबिग मनै रहिन
जोगनियाँ ओ ज्ञानी उहें भिट्टर ठुन्गैलाँ
‘ खाना खैलो सकु जाने टुहरे ’
एक मनुखके रुपमे उ जाट्टिक लरकै जिन्गि जानल
ओकर काप टे ओकर झोलम
बेर खाके अँगनामे बैठल रहुँ
संघारहे झमोटके उँकवार भेट करलउ जसन लागल
गैया आपन डुढ डेहे किसाननहे खाइक लाग ओ आपन बछ्वाहे पिवाए
टे भैया क्याम्पस कहाँ से पास करलो
बाबा टिकुनियक बजारसे लावा डरि–गुडरि नानडेले रहे
टबहँ हमारसे अगला कयक केही लका रिजटर बोले कोठामे पलाँ
मने कबोकाल बुढनी ओ चाँद डुनुजे रुके परिन
खाइल टठया लेके बाहेर नकरे जाइटहुँ
महन ठनठन लाज फेन लागल
अस्कलिक ढान
अबब्हि टे बिस्राइ लग्लाँ
जब–जब उ आपन पख्ना फटफटवाइए उ चक्वाइ असक लौव ठाउँमे पुगे
बाबक लेडेहेल एकठो सुइटर महन खोब मन परे
का हुइ कुछु ना कुछु
करमके लेखा टारके टारे नै मिल्ना
ओस्टे अनाजमे ढान मकै ओ गोहुँक कैठाँ
सहुनमे ढोग सलाम ललुँ
हुइना टे यार कैके सझना बाट नै हो
ठिक्के भेट हुगइल खुसि लागल
सुअर मरलक रोज छुनुवाँ बहुट औँकरमे परल
बुडु बाबकमे ओ डाइकमे टिका लगा सेक्ले रहिँट
झारनझुन समान अक्के गर्हावरमे सेक्ना मेरिक सोचिँट
अपनेक खुसम बस मुकुरैनास लागल
कुछ संघारनके हाहापुर
‘डाइ बुक्कि टेलेम् कइसिक आइल् ’
डद्ध
बुढनीहे चिल्लैनस लागटहिस्
झौहमसे बिलरिया कहठ्
डग्रेम माटिले चबडके माटिक घर बनैना
उ अचम् लग्टिक बर्का फुलाओर गइल्
टब खोब ढेर ढिक्रि बनाके ढरले रहोहो
टब आउर ढेउर घाँस जमाइक लाग फेन घाँस बोइलाँ
लेउ ठिक बा मने मोर बाट सुन्ना राटभर लागजाइ
डेख्नास् लागटहे
भैयाँ भगन्वँक बाट सुनाइठ्
मने सचा नठा सभाव के नाट कोइ बा कलेसे
प¥याङ से पराँगिक बोल सुनके सुग्गा टाँइ टाँइ कर्टि उरजाइँट
फेन उठाके सक्कु सामान कोठामे मिलैलि
‘ठिके बा बाबा काल्ह अन्गुट मैं चलम
चार जन्हुनके सिटमे
माँगन पुरा नै करुँ इ डिल नै माने
मै आइ नै पैम क का
कुछबेर भिट्टर हाँसिमजाक करिँट
मन गजुगज रहँट
बाटे बाटे टोहार यार कहानमे भुलाइ गैलुँ
डुनियक जाट्टिक काम लग्ना चाजहे डुर ढरना ओ रज्वा सुने ओ हेरे चाहल बाटहे छन्ना
उम खोब महँहे अकेल छोरके जैब अपनेनके
बेन्ठिमे बोइना उठल ठोरचे बिया
डिनमे घाम ओ छाँहिसे लरना सक्कु किरा आपन बसेँरा ओर गइसेकल रहिँट
ना टे उ महनहे कुछ कहल
डिन बिटल् राट बिटल् मने बुढनीक लाग सक्कु जिन्गि मुरझुराइल् छाहि असक रहिस्
कैके सचटुँ
फुलक् रस लेहे ज्ञानि जहिया फेन आगे हुइठ्
कहाँक बाट कहाँ नानके जोरडेना टे
ठिक बा बाबा
महिनसे टे आउर डुर हुइटि जाइटो ना अब टे
पैसा रहलक मनैं गारिपर फेन जाइक सिखे लग्लाँ
बजारेम् मै निला मोटर डेख्लुँ
जटे डेरह साल पहिले छोरके गइल रहुँ
का कुछ नै बोना हो
जन्नि भभकके जागिँट
बरे बुर्हाइल हस्
टिपानि खैल पाछे हम्रे अलिक बिस्रैलुँ
अटना ढेउर मसुरा डेले बटुँ
हुँकार इसारा समझमे नै आइल
उहिहे सिख्ना बहुट बटिस्
याम संघार आपन घरसे आपन पो – ढो लेके अइलाँ
‘टानल करो’ डाइ कहलिस्
उहे गोठडार नहँगा
मोर कोइ फेन नै हुइँटं
यहाँक गाउँ डेा टे डुर
ओहेक ओस हरना कछेक सबसे बहाडुर रहल
उहेक मारे समान नै लेके घुमके चल्जैठाँ
घरक डुग्ढा जिन लेहो
अप्नेक केल नाहिं मोरो उहे हाल बा हेरि श्याम संघारि
असौक सालमाल टे ठिके बा मने माघ लहाके पक्का करब
डाडु कठिस्– ‘टुहिन यहाँ के बलाइल रे ’
गाउँ मनक बरापुनक जाँर पयटहँट
ओइनहे डेखके मै भराना हुइ आइल पहल डनके याड आइल
किसन्वक काम पर्लेसे बुडि फेन किसन्वक घर बेगारि जैना
संगै खेल्ना संगै खैना साझ बिहान घाँस काट्नु उसको काम रहे
पह टे अइल मुले पना ठाउँ फरक भेट हुइ क नै
ठके बा मजे बटुँ
‘बुढनी ’ फेन डाइ हाँसल– ‘चट्टुर छाइ
उ हुकार नाउँ हो
मने किसन्वक लर्कनहे नोकरि खाइट डेख्के उहिहे फेन नोकरि कैनास् लागिस्
हाल हाल उटरके
लडियम पानि ठन ठन बर्हल रहे
मै उहे असौंक लावा झुलुवा ओ पैन्ट घालके मुंग्रहवा नाच हेरे गैलरहँु
मने ओकर डाइबाबा पहिलहें सिखैले रहिस कि नै चिन्हल चाज बिख्खारा हुइसेकठ ओ छुले खैले बिख लागे सेकठ
एक्फाले चह्कारके मरे पोकी अँढ्वा जाइठ् ओ ठोपरि
चल टे ठोर बहुट समय फेन गुजरजाइ
टन चार डन छुट बा
हँठिया कुँर्हामनिक सक्कु पानि पिडेहल
इ ना यार – यार वाला याड
इ बाट मोर लग खुसिक बाट रहे या आउर कुछ
सक्कु मेरके काम करे जन्नाहा हुइलक ओरसे सब जाने उहिहे मन पराइस्
सक्कु जहन घालल् डेख्के महिनो घल्ना मन लागल
बाबक अंगरि पकरके मै आज जवान हुइनु
खै संघार काह यार बुड फेन कहटहँट
मोर खुसमे अपने मुकुरैना
लगाके काम हुए
डेरा भारा टे बुझाके आइल रह
घरेक रग उ चमक ढमक कुछ फरक रहे
आझुक मिझ्नि फेन आउर डिनकले सैगर आइल रहे
सक्कु चिम्टा डबल भौंरि लेके पालिकपाला घुमके आइलाँ
‘जबसम मैंं नै मुँअम ’ बुढनी ढिरेसे कहल्
सु मे बुढनी ढर ट ओर गरे लागल टे ढर ट उँ पर आपन होर आइ असक लाि लस्
एक अँठवार किल बैठाइ हुइलक ओरसे
गाउँक ओराके घरक कोल्काहि लवाँगि खवैना सुरु हुइठ्
यापसके खोब सोहावन याडगार समय रहे
फुलमटिया आघे–आघे कुड्गटि आइठ्
बैरिक काँटा जहोंर टहोंर बकोट डेठिस्
कुक्रा ओ बिलरिया बाहेर गइलाँ
बुढनी आपन मुँह बाबक घेचम नुक्वाइल
मजासे बैठ्के कोनम रुमाल बिछाके काठा सुने परठ्
बिहानि जैलेसे नै हुइ का ’
बस सिँगार पटारके नाउमे आँखिम ठोरचे कजरा रहिन
लिख्ना कापि फेन लेना रहे
का बा हाल खबर
टोहार बाबक नाच करे जइना ढिल हुइटिन्
मुले उ डुनुजन्हुन् ठन् ओट्रा जाँगर नैरहिन्
मौसम ठोर–ठोर जुरार लागटहे
सक्कु जाने झझक् उठ्लाँ
सपनक गाउँ जटे
फुफक कहल हस् हमार कल्वा खैना ओहैं रहे
बुनिलाल खिस्याके आपन कोन्टिम सुटे जाइठ्
महनहे लागल टुँ बोबो
आपनहे का डर लागटा
बचपनसे परल बान कहाँ हट ना अा हाल
डगरेक आँजर–पाँजर हर्ना–हरनियाँ बिल्गाइँट
ठर्वा आपन जन्निहे चुम्मा खाइल ओकर पाछे बुढनीक हाँठेम चुम्मा खाइक लाग लिहुरल
मै अा ढेउर मन परगइलँ◌ु
डगरभर खोब हला करल सुन मलटहे
कोप्रम् पानि
लुग्गा ढोइ हम्रे
ओट्रामे बन्ड्रा कहल
हमार भेट हुइना ठाउँ बनगइल रहे क्याम्पसके डाँरवा
टब बाबा एकठो भारि बक्सा मोर आगे ढैडेलाँ
मोर एकठो डिडि रहे
बेन कुल ओर जाके बटाइ परल
पहिल कौरा खाइबेर ओकर ढक्ढिउरि जोरसे ढुकुर ढुकर कैलिस्
डुपहरिया घाम मारे मै फे उहे बगिया ओर जैना सोंच बनैनु
म फेन खाल माया यारके कल बाट मनेम खेलैठुँ
कुछ घर ओइनहनके रटामे भुलाइल िजउ
उ यान लगाके सुने बैठल
डिन मजै मजै रहि रहि टे अभिन अपन पर्हाइ आघे बर्हाइम कहठ ठिके हुइ काहुँ
काहेकि अइसिक मै आनेक घर जाके कबु भाट कल्वा नै खैले रहुँ
जब सम ओल्टार नै हुइटसम कोर्विन बुढ्नीहे गर्याए
डुनु संघारि लग्लि आपन झोला – झम्पट लेले
लराइ हुइबेर जट्रा मनै मुँलेसे फेन लराइके बाजा बोज्टि रहठ ओ आगे बहरटि रहे परठ
मोर कलक टे बाटे नै मान्ठो
जन्नि बियार उँखर्ना
मै गारि मनसे उप्पर बिल्गैलक पहार हेरटुँ
कोवम कके एक फेरा आपनहँ खोब रोइलुँ
बलटल बस निकरल
सामाजिक बारबेन्ह्वाँ फेन टे बा
गाउँभर ढेंकि चकियक बोल सुनके कर्निडिया राट फेन जाग उठे
पानि हेरुइया एकजाने किल रना
उम लेउ जाउ टे
टोहार बचारमे का लाग
ए मोर बुडि कटरा सुग्घर बिल्गाइटो जे
महनहे का पटा
‘म तुहनहे सघैम
आब यि हमार घरे आइल बा
यि मोर घर
कइसिन हुइल टे
‘आपन हक ’ सुनके धर्माधिकारी मुस्क्याइल
लसरि बँटक लग बन्कस चाहठ्
बाबा बेरि खाके सेकल
बाहेर गोला अभन डिट रहँट पोगपाग
एकडम मजाबाट कलि सबसे पहिले टे लर्कनके बाट मिले परल
एक फेरा डलसे ढयवाड डेलुँ
हमार बुडुक लिखल अच्छर रहे
फोहिँक मारे ओकर मन रुवा हस हुइल बटिस्
मोरे सँग जवान हुइल
बाबुनके पान लेके आगइल रहँट
बयान कैके फेन करे नै सेिजना माहोल रहे उ
मनेम टे जाम रबे करे
कोहिक बाट सुनम न कस्टो लागि कैह्के बुढनी कुछ डुर चल्गइल्
हुँकार लग मै कुछ लुगरा लैडेलुँ
ओजुने डाइसे केरा सेिल
केयट एक्ठो किर्वा मुँहेक लेके अइल्
डौरि डैनिभर बर्डा खेन्ह्वाँमे रैह्जाइँट
ओकर जुट्टा फेन ठिक्के हुइठिस्
बाफ रे आझ टे मनैन डेा फेन सहन बा
पर यार बुड कौन हसाबसे हेरल महनहे
उहिहे चिरके फेकाइ कैह्डेहो टब उ मजासे रहि
गोहुँक लवाँगि कैना हुइहिन
पिपरक रुखवा फेनसे कहठ्– मोर बाट टे पुछ डेहो का हुइल बा मै एक साल हरयर होजिठुँ टे डोसर साल सुखा जैठुँ
इहे बाट पुछ् डेहो ’
साइट आपन बाबइहे कवा डेहे जाइटह
ठके बाआपन कहो
बका टउवार माघ मनाए
आनो हुनेवाला ीमान् सासु– ससुराको बारेमा केह जानकार मलोस् भनेर हो या
सडिमान बेरि जुन बुडुक गाइल सजना ढमार अब नै सुने मिलि
उ हरेर घाँसक उँप्परे–उँप्परे डौरे लागल
घरेक याड
आपन हाँठे बनाके खैना
अगला सनचर छोरके
कट्रा भाइचारा डेख मिलटहे
छनम एक मुठा जा अँकरा उँखारके ढरट कुछ बोिल
उहे खुस मन कुछ हुँकार याडसँगे पहाइ मजे चलटहे
उ बयालेम जट्रा फेन उरे सेकठ्
मन खुसक मारे भे भे खोब उटहे
साट– आठ जाने अगेठ ठन बैठके मा डफ बजाइटहँट
कहेक लग अ करले फेर चुपाइ गैलि
आलु गैंजि बम्फलि खाइ जैना रहे
अइसिक हेरेबेर
डाइन सँग जइम्
मनैनके भिरभार हुइल डोसर डुनियाँ बा
बुच्चरहे नेपालीमे कसाइ कठाँ
बेन मोर कहल मिब टे अपननके फेन चल
साइट मुसक डोँडर ओरसे कुल पानि खहरा गैल हुइ
घनि टरे सटपट सटपट कैटि रहिँट
हेरो हेरो चमेलक बाट सुिट कल का कनकनार हुगइलाँ संघार
आपनठन ओा अिकल फेन कहाँ बा
टनेह टे चलाइटह
घरे ओर डाइ खोज्ठुइ कहाँ गइल कैह्के
यहोँर हेरो भैयु इ हुइँट टुँहार बाबा
का रह गाउँक जिट टे बटो
नरास मन कहाँ – कहाँ चकार हुगइल
जब साँझ हुइठ्
डुनजाने लकपक लकपक करे लग्लाँ
तुँ महँहे बघन सघैठो’
डिनभर बैठल गोंरि बिनिँट
आँरा डि
गाम्हँर हुइ टे कसुङ्गा बनठ्
बुलोजमे सजल बुड
आझ टे अपनेनके फेन नै रहबि
डाइ मुस्क्यइठिस् उ आउर फोँहाइ असक खाइठ् ओ सम्झठ्
आझुक डिनसे सजना गिड खुलठ्
उहिसे बट्वाइक लाग उहिहे आपन हाँठेले पक्रके बोल्कारिस्
‘उम कुछु नै
मनमनमे बुड हे सझट
म्याउँ म्याउँ पोकी सुटक लग ठाउँ खोजटा
काह मिछ मारके आइलबो टे
भोजहा रटरवाज टरटउवार का – का हो का – का
ले टे जा हालि टिना निढे
हमार डुइ घरेक सम्बन्ढ सड्डे मजा रहे
डाइनके सुटे चलगइलाँ
अइसिके घरक समान जुटैना कामहे घरक सामा कैना कठाँ
कुछ बिगार हुइलेसे मलिक्वक गारि पैना डर
डोसर डिन फेन अस्टके हुइल
भल्मन्सक घर गाउँभरिक मनै जुटके मुग्रहवा नाच नाचटहिँट
भरखर टे यापससे आइल बट
लावा स्कुलिम अनारकलीहे संघरिया बनैलुँ
बुढनीहे कौवक पर महा रिस लागटहिस्
पान बरस के सेकल उ गगन
गोरम लागल ढुर झराइल् ओ ठुक लगाइल्
नाउँ लखाइ शासन फाँट ओर गइलाँ
केयट बुढनीक लग्गे पुगल ओ ओकर आँखिम हेरल– ‘का टु चट्टुर बटो गोहि ’ उ पुँछल
डुिह बडाइ वाढाह
पहिलेसे अस्कल भेटघाट कम हुइल बा
घरेक मनै फेन चिन्हलिहिँ
महिँ लागठ उ कुर्कि मारके बैठि टे मजा रहि
डाइ पुछक खोज्लि
आपन गटियाक कोन्वालेँ आँस पोछ्लि
बरा ‘बुडि’ कहास् लागट का
आइटो क नै कैके
डुनु जाने आगे पाछे कइटि घरे ओर नम्ठाँ
कुक्रा ओ बिलरिया कुँह्रक लग्गे बैठलाँ
बाबा महिन हिलाके जगाइल्
बहान उठके कुँवम हाँठ गोर ढोइबेर बले डेखे मलल
एकठो सझनाके लग
‘महाराज यि बाट हो
भोज हमार था चलन असार
अरे ना जाउ रे अइसन झगरा सुठाँ ओ
कबो कोठक भारा टिर्ना बा
जुगौं टे खै
अब का कहि टे अइसिन साँेच बा टे
ओइनके चारुओर करिया अन्ढार राट रहे
उम का करे नै आइ हो
औलिक सक्कु काम ओराइठ्
महिन मन पर्ना चिज सबकुछ पटा बटिन बुडिहे
डिडि ओ बुडि बाहिरै कति करिटि रहिँट
खोजट्–खोजट् जब डम्मर्वाओर जाइठ् टे फुलमटियाहे आइट डेखठ्
छुनुवाँ छोटेम महटाँवक छेग्रि चर्हाइल
खोब हला सुन मलटहे
जटक हो का बुड
हुँकार उ लजर डेखके
कुछ डिनमे परसे ढानक निन्ह्ना सुखाए
डग्रेम किहुसे भेट हुइलेसे फेन बाट बट्कोहि कुछ नै हुइन्
फेन चमचम खटयापर बैठल रैगइलुँ
जब उ स्कुल आपुगठ्
टुटु पर्छिनसे घाम लागल् बड्रिक टरे फोहैटि नेंगठ्
कबुकाल टे मुहमे आइ जाए डाइ डिडि मोरसँग काहे पर्हे नाइ जाइठ
संघारनके डुर गैगइल रहँट घाँस काटे
ओकर ठोंरह्के खट्रक आँजरपाँजर जमल रकट पानि ढोसेकल रहे
डुर बुडिर ओ भँुइया मिलल हस् डेखैना
काहेकि टोहार फे अपन जिन्गि हो
कोनम् लेटि –‘बाघ भालनसे चोँठ्वा पैना हस् कहाँ जैठो मोर छाइ
अभन सम टे पहसेकल हुइ
एघचिक पाछे लगभग हमार बाबक उमेरके एकजाने हमारठे आके आके कल्वा खैना अर्जि करनै
लडया टर गाउँ रहलेक क का पानसे खोब लगाव रहे
कछुघरमे सुनसानमे बडल गइल रहे
घरेम चुल्हि बारे नै परिन
मै उँप्पर कोन्टिम जैनासे पहिले
पानि नैलग्ना खेटवामे
कठै जे ‘डाडा ना भैया सबसे बडा रुपैया’ उहे टे हाल बा अपन
डाइक हाँठे बनाइल बेर
कबो टे ओंघाइँट ओंघाइँट
टुहरे झे कब जैबो ’
अक्को बाट नै झुकके बोलहो
राटक लगभग बजे ओर बले सुटे जाइ मलल
बाबा महिँहे रुपिया डेटि कहलाँ–
अरे टुहिन का कलेरहुँ
ओइनके आँखिक नुकिकसाँढा नम्मा समयसम चल्लिन
प्यार भरल लजरसे उहिन हेरटि
डिनके बाटचिट ओराइल
जा सझो
जिभ्भक चक्का कैठो बटिस् गनो
इ काम बहुट चाज सिख्ना सिखैना मौका फेन हो
बहुट मजा लागल
ओ भरोसा डेसे सेना जो सबसे भार बाट हो
पाछे बाटेक ओँरवा उहे डरलि
अनारकली इ टोहार लग
असौं माघेम प्यारी बुडिक मँग्नि हुइना बाटिन
का बोना क का कना
‘अब्बे अब्बे
’ कौवा कहल्– ‘मछरिया बडरिमसे गिरल रहे
हा काकु
संघार जगैलाँ
अस्टे अस्टे गारि सर्बर सर्बर गरियाइल कैल
उ आपनहे बहुट हिरगर सम्झल
डोरिया छिंगटल टे छिंगुटगैल
सागसेवाँर लगाके टिना फेन खवाके पठाइँट
‘पानि हस् बहना मैयाँ सरर बहके चल्जाइ
कहे टे मुँहपर मारे टे सिर पर
अटरा ढेउर अा
‘हुकार मन बल्गर बटिन
जब्डहान संघारिक बलाइल फे नाइ सुन्नु
डेरक भटर हाँसल हलाग सुन मलटहे
सक्कु जाने आआपन हर्चालिम डँटल रहिँट
मै बुडुक बाट नै ओनैलुँ
उहे पहिलेक बाट याड आइल
उ जन्नि भुइयक भिट्टरसे बट्वाइ असक बोलल
अट्रा डिन बिना छरकिक बिना डौंरिक गोरु बछ्रु हस् रहुँ
हो जाइ
मोर गाउँ आके
डाइ–बाबा कट्रा डुःख करके अट्रा सम बर्हा–पर्हा डेनै
सब लका आपन टठया गसा लेले पाँट लागके बैठल रहँट
गोरा ठिक बा कि नाइ कैह्के
माटर बघवा ओ भलुवइसे बवइलाँ
राटभर किल अब टो सारा जिन्गि टोहारे बाट सुन्के बिटि
फुर्सट हुइल मनै
‘काकरे सब बाट बटैठे टे टै
ओइनहँ जानँट
ठोरक ओटार रहे खेवा
टब जा के बुढनी फेन जोरसे चिल्लाइल
आपन आपन कामेम
का हुँकार बाटसे मै उहनहे बसरा डरलुँ
हुँकार डँडुर साँस डँडुर जिउ
मनेम बाट खेलैट
इ रज्वक बाट हो छुटिमुटि मनैयाँ ’
डाइ कहटहे चुनु ढेर ना खैहो ओक्लैबो
संघारिनसे बाट बट्वाइट भरिम चमेली आराखल रहि
आझ इ जिउ घरसे डुर जाइटा
कटाबेम ला चहा लगाके
खर्ह बगर्वा ओ खेट्वक मेर्वापर रहठ
भोहर मुहारमे कुछ टे खुसक रग रगाइ कैके
बहुट खुस लागल महिहे टे
डोसर मन उहिन उठ जा ओ लराइ कर कहटहिस्
डडसे पुलुँ
टनिक घघोटेहस् करठ बुनिलाल
हाँ बुड परौ पुगल भैया
हमार सबसे बका टउवार रहे
खेटक ढढाभर बुडसे मजासे भेट नै हुइल
बजारेम् मै गुलाबि कपासहस् गुरि गुरि मिठाइ डेख्लुँ
बहान डन उठट
उ का का डुख खाँडल कैह्के उ रज्वाहे कइसिक बुझाइ
उ बगालमे हे फेन आघे टठया गसा ढैले बैठल रह
टुँ किटाब पर्हक मन परैना रहर लागठ्
–‘का टु अभिन खँढ्रामे बटो मुँस्वा ’ बाबा बघवा पुँछल
ना सन्टोख बटुँ कहे मिल्ना
जवाफमे मुर कल हलैलुँ
अब मेरो कर्रा पर्न थालेको छ
हो टे काहुन टुहनहे बंगलामे डेलुँ
डोसर बस अइना अभन समय रहे
लगे जाके बवैना बाट फेन नै हुइल
ओहर पुरुवसे जोन्ह्याँ जनम लेटि रहे ढर्टिमे अपन चम्पन सिट्टर ओजरार लैके
ओहर मलके कुछु बनाब ओ खाब
घरे लौटटसम सबकुछ मैलाइल लेले घरे आउँ
ओइने जिन्गिभर औरेक लर्का असक औरेक सहारा बैठे परठिन
बघमरान् काकु मेढारुन्के लगाम नहँगा ओ फरिया घल्ले नाचटहे
कुडेबेर उ आपन पख्ना ओ गोरा जोरसे झिट्टा मारल्
काकरे कि राटिक स्कुल टक किल रहे
उ एक्ठो लरम मनैयक ओर डेखइटि कहल
बराट डुिह लेके राटक बारा बजे ओर लौटगइल
राट विराट लर्कनसँगे घुमट कैह्के
उ बहुट फोँहाइल
ना बटाइ सेना
मलिक्वक डेलक छट्टिस मन मसुरा
मने यहाँक किरा काँटि घाँस रुख्वा बरिख्वा झम्रा–झङ्लि ढुंगा इ सक्कु महिन बचाइना बा
सायडट हमार जैना बाटले हुइ
बडरिम बिल्गैना डिनसे फेन अकेलि लागिस्
बुडु ओ मै बगियम् गैलि
मोर बहनयन अइसक लाइन मारे टे नै मल हो
बुडु बाँसक कलमहे रंगेम बोरके लिखिँट
अट्रेम डवारिम्से एकठो मनैयाँ भिट्टर पैँठल ओ कहल ‘जलम डिनके सुभकामना
डाइ बेरि बना सेक्ले रहे
ओहो रिसा रोइटन्
अा कैके उ चगइल
कटना लिरौसि हुइट
धर्माधिकारी चाहे जट्रा हालि हालि कहेलेसे फेन बुढनी केयट कहल समझल
बिटल डिन सम्झना ओ आझुक इ राहरंगि जिन्गि किल नै हुइ सेकि
मानो डसिया–डेवारि नाच गान हुइटा
टै चल्जैबेटे किस्नाने झोक्कैहिँ
लावा कुल्वा निकर्ना रलेसे लैफर कट्ना
खेन्ह्वँक एक कोन्वाँमे कौर्हा भरल रहे
बाबा आपन छाइहे बडरिमे फेनसे उलारल
ओ आउर जाने फेन रुपिया डेले रहिँट
घरेसे कबो क्याम्पसके पैसा टिर्ना बा
मै का कहुँ
काल्ह टे नै परौ सनिन्चरके रोज जैना बा
असल जन्नि मनैयाँ
’ कौवक बोल सुन मिलल– ‘टोहार यि लर्का कहिया जल्मल ’
नाउ फेन जाने मिलट टे
जब ओइने’ बुढनी एकघचिक रोइलागल
मैटे कुछ कले नै हुँ
उ ओसरवम् जाके बैठल् रहठ्
‘उ टे हो नि का
टब बघवा ओ भलुवा का कैलाँ कैके सिर उरवइहे जनैल
उ बरेबेर परसे आँखि खोलल
अइसिक उरेबेर उहिहे बहुट चोट्गर लाग्टिस्
बाटचट हुइल
किसन्वा खोब चिरोरि बिनटि करल मने छुनुवँक बन्लिक बनाउँ बाट मुरिम पानि डारम टब बटैम
डाइ उठाइल
डुइ पौलि आघे बर्हाके उ लवन्डि बिलिटके हम्रहिन हेरल
सुरक सकारआलुक टनाडाल
लेउ टे ना अब हम्रे जाइ
कान्छि महिँहे पाटिर ओटिर सुइटर
मन्डिल जैना लागल टे जाइटुँ
हम्रे बाबा छावा भलमन्सक घर ओर निकर्लि
हजारिमे पानि
रुखवा हे पिवइना
साँझ हुइट गाउँ पुिल
बुच्चर सबड् अंग्रेजी हो
कुछ डिन परसे डाडु भैयनके खै का नै मिल्लिन घर फुट्गैलाँ
बुर्हाइल मनैयाँ बुढनीक मुँहेम आपन अंग्रि डारल
नाइ संघार नोट टे नै नलुँ
पुरान महटाँवक छावा रविन उहाँ इन्जिनियर रहिँट
भुख इ मानेमे लागटहे बहानसे हला करल लयक बैठाइ
हमार बगाल फेन खाल ठाउँ हेरके लरया ठाउँ लगैलाँ
चाहे झमझम राटिक बर्सल बर्खा रहे
गु गु वाइहस् लि लस्
जाउँ टौ पटोना जाउँ टौ पटो
मै लावा स्कुल्ह्या
अब्बे ओम्हेंसे एक्ठो काइल काइल पख्ना गिरल
अँह मैया – प्यार टे कहे नै मिलि साइट अभिन
हमार कबो याड आइल क नै टे
केयट बुढनीहे ढिरेसे राजगड्डि ओर लैगिल
उम चमेली डसिया बिडा हुइटा
बस यिहे कैह्के मनहे डिलासा डेलुँ
कइसन टे चुनु जुन लगाके कवा – बेर खायो क नाइ
साँझ – साँझ हम्रे लग्लि गाउँ ओर घुमट
मजे– मजे रहब टे जाब झे
डेरा घरेक काकुनके फेन सँगे बैठँट कबोकाल
उ लाल घेरा फेन बिल्कुल ढुमिल हुजाए
महनहे का पटा खेवम घाँस काटे जैना टे बहाना रहे
बेलभार गाउँके लग
‘टब डाइ इ कहाँ मिलठ् ’
संघारनहे कइसक पटा हुइलन इ बाट
यि बाट सुनके कुमारके मुहेम एक मेरिक बोझा रहल अनि मिठास भरल या डर्डसे भरल महेम मुस्कान डेख मिलल
कोठा फेन हेड मास्टरके चिन्हल घर मिलल
सक्कारेक सोनहरा डिनसँगे उठल
गाउँक कौनो खेन्ह्वाँ वा गाउँक रजावर मर्वामे फेन इ पुजा हुइठ्
बुढनीकले चिल्हार बाजनके पख्ना भारि रहिन्
छुनुवँइहे एकओर मजा लागिस् डोसर ओर मने मने डर फेन लागिस्
उहिहे लस्कोसे बहला झुले असक लग्लिस्
डिहवक मकैम ढानि मोँछ आइटहे
यार बुड आके जगैल टब बले हडरबडर उल
गाउँक गल्लि हुइटि हम्रे लग्लि बन्वाँओर
यो घरको भित्तामा करम्वाँ बसेको छ
मिनीक संघरियन ओ डाइ–बाबा बैठके मिनीहे जलम डिनके सुभकामना ओ पहुरा डेटि रहिँट
भैया ‘ठिक बा
का करना बा किहिहे कहाँ जइना बा रानपरोस काहे खुस ओ डुखि बटाँ ओइने यि बाट बट्वाइबेर रोइँट
उ अभिन डुग्ढामे परल रहठ
अट्रा कैह्के बुढनी आमिल मन कैले फुर्रसे उरगिल्
का लडयामे लहवाइ लइगइलाँ
जार ओराइट उ आपन डाइक ठाँठेम आए
साट सोहावन चरैनके चरवर कोइलरयक कुहु – कुहु बोल
‘का टुँ मोर चेवा लग्ठो ’ आपन बाट बिन ओरइले बुढनी केयटके ओर हेरल्
उ ज्या करल ओकर कारनसे उ मोर संघरिया नै हो कैह्के मैंं नै कहम
बर्का छावक नाउँ कलरमवाँ अनि छुट्कि छावक नाउँ जलमवाँ
‘उम हुइ टे गइल
आझ बिहानके बाबक सँगे खेट्वाओर गैलरहुँ
बिला गिजोरके मर्ना डर रहे
कुक्रा ओ बिलरिया गैंजि खैना बिचार कैलाँ
एक मेरिक डर ओ एक मेरिक आसा मिल्टिरहे
ल टे राम राम
ढिरेढिरे उसको आँख टुम्टि गइलिस्
मै यहाँ बटुँ कैके
एक साँझ एक जोर पख्ना फरफरइटि टरे गिरलाँ
बिचरा लर्का एक घचिक घिघियाइँट फिफियाइँट
पर फेनसे बसरहस् हुगइल रहे
आडभाउ जन्लक लर्का हालि सिटपर बैठ गैलाँ छुनुवाँ छटपर बैठल्
श्याम संघारिसे पाँजर लागके बैठलि डुनु जाने
खेवार करट रहलुँ
आशारामके बाबु पुछलि
घारिमे रहल गैया बठ्ठक मारे बोलटहे
उ बटाइठ् –‘टोहाँर जरे टिर बहुट सोन चाँडि बा
कोइ ढँचिया गोन्ड्रि बिना टहिँट
ओम्नहिसे एकठो बठिनियाँ मुस्कुरैटि उ टे हमार गाउँ हो कहलि
बुडिहे लाज लग्लिन काहुन
जाटसे पुरा हुगइल रहे
मोर बचपन गुजरल
कहुँ ढुम्मर मोहरक कारन पानि नै पुगके ढानमे नोक्सान हुइना
बजारेम् मै काइल फुलुङ्गा डेख्लुँ
ओ एक बाट आउर पहिलिहि फरछ्वालि टे सायड मजा रहि काहुँ
लाज मन्टि हाठ ढोइ ओर लग्नु
आब उ कौवाहे चोट पुगइना चाहना बटिस्
बुढनी डुड्वाके चिरैयँक पछेरा लागल्
उ कहठ्् – ‘मै आपन करम खोजे जाइटुँ
‘टे कइसन ’
हमार डेरावाला घरक पँजर मै डेरा खोजडेले बटुँ
मोर जुन लाजेक मारे भुख–प्यास हेराइल हस् हुइगिल रहे
उ का – का बोिट रह
बुढनी अइसिन बाटक सुर्टा करठ्
टुँ महा फटहा बटो सारे
कोर्विनके मुँहेम हाँसि फुट्लिस्
अट्रा जुन आइटो छावा
‘टु अट्रा सुग्घर मनैनके बच्चा कैह्या भेटैलो ’
उहे गुल्यार ठुन्यार साँवर उ बुडि
जाटिक सोहावन् मोर प्यारि बुडि
घरबेट काकु खै कहाँ रहँट
बाट बवाइट भरम् डाइ बेर नँढ सेले रहे
उ समय बुढनी लौव जिन्गिक लाग ठाउँ बनैना डेखल
बाबक फेन उहे बाट रहे
का ढेर डनसे टोहार याडे िजउ यान बैठल
यहोंर ढेंकिक् कपुन्डम लगाइल खुन्झुनियाँ खुन्झुन् खुन्झुन् बोले
टोहार घरेक ढिक्रि खाइ कइसिन बा
ल ठक बा
टबहँ यार बुड टुपलुकसे पुगल
एक टठयामे ढ ओ डोनम टना लेले मोर आघे ढरल
सुवास ओस्टे मिठ रहे
उहे गिल उहे चौबट उहे पपरा पकरया का सोहावन लागटहे
बजारेम् टुँ का खैलो बरफ
जवान लवन्डा कौवा बुढनीक हाँसि सुन्ना मन पराइँट
मन्डिलके आघे ठर्ह्यइलि उ
ना हिले सेकटहे ना आगे पाछे जाइ सेकटहे
मोर िजिगमे बपनसे साठे रहँट
जब महन चमेलक आघे खैना रहे
बनियँक छावा कहठ् – ‘हाँ बावइ
एक घचक पाछे हाँस गुजट रहल
केयट बुढनीक लग्गे गइल आपन ठोंरह् बुढनीकमे रगरल ओ मैंयाँ कैके बुढनीक कपारिम हाँठ ढारल
घरक डुँडरि हेर्लेसे पटा चले कटना पानि परटा
ओम्हें बिख डारके अनाज टिना खाइ लग्लि
सेक्लक डिन खेट्सेकाइ रहे
टबे केयट भर ओइनसे बट्वाइ लागल
कैह्के इसारा करटहे
भैंसनके नेगाइ
गजुगज मनैके कलकल बिलबिल सुरु हुए
मने उ लग्गेक रुख्वामे अइलेसे आपन आँखिक कोन्वाँ ओरसे नुँक–नुँक हेरे
चौबटक पँजरे रहल खेहवाँमे अगेठ सुगाइल रहे
चमेली माघ मनाइ आपन गाउँ जाइ कहटहिँट
मकै ढैना बाँसक घारा
उ जन्निक बाट सुनके फेन नै सुने असक करल
फलफुल लगाइल रुख्वक ओज्रार ओर डग्रि डग्रि गइलाँ
सिठ्ठा असक डँहिया हुगइल
उ गइल डुरसम हेरट रहलुँ
हुइना फेन अब इ अँगनम डड नै रह
‘टे का सड्डभरके लाग ठोर हो टे काहुन
‘रुको अभिन एकघचिक
एकफाले खाना खैना ठाउँ
ढान काटक छोरके
बेर जुन सडे सुनैना टोहार सजना ढमार खसा बटकोह
ओस्टके बुढनी आपन बाबक कोनाम निडा गइल
ओहर सिपहिया आपन छाटि ओ पख्रा घन्टि फुलाके टरे सुहराइटहे
ओम्ने फेन मिच्छावन भुलाइक लग
क छोरके अइना नै लागटह
संघरियन सँगे घर घर ढिक्रि माँगटहि
सक्कारेक नेंगल बस झोल्पट पुगल् तम्घास कना ठाउँ
सिटरि बयालमे चिन्डि–बिन्डि लर्का कल–कल कर्टि रहिँट
महनहे ओा मन नै पर
ल ठक बा बेन एक काम कर
करवासन लग्नाहस कनफोर बोल सुनके
मुले ओइने गैंजिहे पकरे नैसेक्लाँ
कोइ जाल बिना टहिँट
इहे घर जो अइना बा अब महनहे
पान बसल डगर हला कँचा
मै कब निडैलुँ पटे नै पैलुँ
बेन संघार अपने बेर खाके हाल अइब
संघारक आखर अँा महन झसग बनाइल
अब बटाइ ना हाल
ज्ञानी खिझ्वाइल्
टे अस्कलिक मनै टे बहुट सुख भोगमे डिन बिटाइटटाँ
सबकुछ बसरा डरबो कलेक
‘ठर्वा
टोर मनै
टोर लर्कनके बाबा उ कौवा जेकर टै ठाँठेम रहले
यहाँ डसियक एक महिना बिडा हुइटा
का पटा जौन चाज मै चमेलहे डेखके करले रहुँ
उ ढकया केल लेले लिल आपन डगर
किरा मुवाँइक लग कटेर लगाइँट
कोइ आग सुगाइ
मन कहाँ – कहाँ हेराइल रहे
बुढनी करे सेक्ना कलक अट्रे रहे
बुढनीक मुँहेम हेरल
चलि टे साला हालि गाउँ डुरे बा कल्वा खाइ ओहंंै पुगजाब कैह्के कले बाँटु
राजसभाके बिच्चेम एकठो जन्नि बैठल रहे
खासमा बुनिलालहे असौँ छावा छुनुवँक बहुट सुर्टा लाग्यो
मै का करे बटाउ
डुरे– डुरे डेखक डेखा कल हुए
हँठिया पानि पियल कैल
कुक्रा ओ बिलरिया कुछ खाइक् चाहटिहिँट
आउर चिम्टाभर अनाजपानि खोजे जाइँट
टब्बो पुजा कैना चलन हेराइल नै हो
मै अन्मान लगाके सेकल रहुँ उ उहे मोर ‘बुडि’ रहि
लेउ हालि–हालि बर्हहो मजा–मजा ठरुवा पइहो
ओकर डुख रज्वा कइसिक बुझि कैह्के उ नै पटियाइल
मनेमने लागल
ओइनके हाँठम भाला ओ ढरुवा रहे
भरखर टे यापसके डोसरा बरसके परछा डेले रहे यान
सरक बनैना काम रहे उहाँ
काठा सुन्के टै बेपार भुटभुट्वा डेले
बेरि खाके आपन घरओर गैल
सक्कु मनैं पानि डारके अघाइल रहिँट
उम मोर सब मजा बा
बेन कुछ मसुरा बर्हाइ कहे परि
कबड खेले लागल रहँट
हाँ फुफा
ठन ठन् सिहरल हस् लागटहे
आँस नुक्वाइहस कैटि ठोरचे मुस्कुरैलि
उ कौवा फेन सोझे लजरसे बुढनीहे कबु नै हेरल्
डुइ कट्ठा छेँउटि
मै हड्बड्–हड्बड् सक्कु चिज मनेम कैड करटि आघे ढरल माट पर लजर लैगिनु
इ खुसमे एक आउर खुस ठपे जाइटहे काहुन
बियर्हा ओंइरक मोँहरा कोन्वाँमे मेडौटि बनैना
ओ डेउंटनठन गोब्रैठाँ
आझ चुक्कि गइल रहे
बटवाइक लाग उ बाट फेन नै भेटाए
बन्ड्रक बाटेम सक्कु जाने सहमट हुइलाँ
मन कइसन – कइसन बाट खेिटरहल
उहे मुिक मनेम ढैके उहाँसे बडा हुइलुँ
पहले फेन उ मोर एकठो संघरया हस् रह
बियर्हा ओंइरा लेवा कैना रहे
मिठ डुढ डेलकमे ओ अट्रा ढेउर मैंया कैलकमे बुढनीहे उ जन्निक उँप्पर रिस फे लग्लिस्
चमेल पुलुकसे हेरके उहे मठ मुिक मरल
ओ महिन लागट यि सब करके महि कुछ नाइ मिलि
चुिडबुिड लका कौहा पर बैठके मकैक लवारा भुजके खाइटहँट
समाज बाहरके डुनियाँ हो जहाँ सँगसाठ ओ परियारके कम या ज्याडा माने सेकठ
‘ना कराउ ’ उ कपार उँप्पर उठाके जोरसे चिल्लाइल
उम बरा रही
सबके टे ओस्टे हो काहुँ
कहुँ डुर कइले ठयाइल गोहुँ मसर
आझ छुनुवाँ अटना फोहि लाग्टिस् कि आँग फेन गुडगुडाइहस लग्टिस्
बड्रि ठर्कठ् चम्कट आँढि बयाल चलठ्
मुग्रहवा नाचेक मन्ड्रा सँगे डसिया आइल सनेस मिलटहे
बियार उखारक लग बाँसक मचिया बनठ्
सँगे खेल्ना सँगे खैना साझ बिहान घाँस कटना ओकर काम रहिस्
डडक अछर महन बहुट यारा लागल
छुनुवाँ सम्पर्कमे रलक कारन फाटफुट काम पाए
बिहान उठट् घरिम् डाइ उठ् रख्ले रहे
बाहेर जा हला रहे
गारि एक घचिक फेन नै चले पैले रहे
लगभग ढाइ घटक सफर पाछे बस हहन नेपालगज पुगाइल
उम किहुहे ना किहुहे कहम्
ओइनसे बँचके रहक लग हौस्यार रहना बाट फेन सिखाइँट्
बजारेम् मै करिया चस्मा डेख्लुँ
टगरम गोर बझाके
चमेल माघेम पुछटहे
टनु संघरयन आपन पो – ढो बोले लिल
सनिच्चर अन्गुट लुगरा ढोके लहाके मै टयार हुगइल रहुँ
महन का पटा उ आँसके अर
अब टुँ फेन ना सु करो यार संघार
टब उहे बाटहे लेके
साँझ हुइटसम ह े बहानक सब कुछ ब ा जइ ठ
एकघचिक डुरे से हेर्टि रनुँ
जन्नि पाछे–पाछे राहरंगि कैटि नाचटटाँ
झाल कस्टार मन्ड्रा ओ गिडबाँस खुलठ्
काह डनभर नै डेलुँ
हे खटयापर बैठल ओइनहे हेरटह
मनेम् बहुट खुस आभास हुइल
–‘इ मोर छाइ हो जाटेपाटे पुँछ्टि रहना लर्का हो’ उ कहल
मोर आँखिक आगे लर्का मुँला मैं ओइनहे छाटि ठाँम्हके ठाँठेमसे टरे गिराडेलुँ
लाग नै का यार
का इहे बाट कहे नै सेिल
‘का खबर नन्लो मोर लग ’
टिन हजार क्याम्पस फिस चार सयक डरसे
सँगे लेले अँगनम लया ठवाइ लगाइल
माघक जार यापसके पहाइ
डाइ कहट टे रहे
कैह्के बुडुनके बटाइँट
खिस्वाइल फेन नै पटा पैठि यार अपने
घर उलट घर बलट
गोरुनके घन्टा छेग्रि भेंरिनके घन्टिक बोल
एक टे साँवर मनै
डेख्नम सुग्घुर साँवर–साँवर
बराट नकरल
ढिक्रि डेउ हो बुडि
हम्रे रङ्गविरङ्गि ढोड्ढा लेलि
आज मै अप्नेनके घरसे जोरजबरजस्टि करके लैजिम
मुले का कैना
टठया गसा छोरके मै आपन डुनु हाँठ बलगरसे फैलेलुँ
सक्कु जाने प्रसाड खाके सुटक रंगिचंगि माला घालके फोहाइँट
–‘बल्गर डाँट बल्गर लवन्डिक मुँहेम ’ उ कहल
म पुना नै चाहलुँ
उ बजवनसे सिकार अछिन्ना फेन सिख्ले रहे
बरा जोरसे फोंहाइल रिन डेहुइया
ना टे श्याम संघारि कबो भाट पकैलेक मनै ना टे मै
कुल्वक आँग झर्ना
कोइ ढकिया भरके मिठ बास अइना खैना नन्ले बा टे कोइ पिना मड
संघारिन सँग घर–घर ढिक्रि माँगे
‘ बरघरान बाबु ’ इ अँा कहट भरम
ओकर डाइ उहिहे मिझ्नि डेठिस्
का पटा यारके कहान
डडक भोजक अपने हमार घर आइपर
बेर खाके अँगनम बैठल रह
घुमके एकफेरा आँससे भरल आँखले हेरल
मुलेएक बाट
मोर डुनियाँ डिने–डिने रङ्गिन् हुइ लागल रहे
जब ओइने घरे पुग्लाँ बुढनी लट्ठि फँका डेहल अँगनामे
मै कल्वा खैलुँ ओ बाहिर अइलुँ
टे सबसे पहिले आपन पाहा पुरा करम
बाबा कन्ढम फर्ह्वा लेले आइटहे
खोब चिरौरि करटहि
ठिके बा संघारि
बाँसक मुर्गि छेग्रि भेरिनके खोभ्रा फेन बनाइ सेक्जाइठ्
बिहनिया श्याम सवेर आइल
डुनहुनहे बोल्नास् लागिन मनो डुनु जाने मन खोलके बोले नै सेकिँट
अइसक नै खवाइ पर
हाँ उ टे हो
मै बर्साठिक ढिक्रि डाइहे डेखैटि निक्रलुँ
मै काकनसँग अगेठ ठन बैठल
अपने लाइन मना कल बाट करठ
सँगे एक्ठो खँढ्रामे उज्जर मुँस्वा फेन रहे
ओइने अउरे जहन खाइक लाग पाछे लागल रठाँ ओस्टक महिनहे कोइ खा टे नै डि कैह्के नुकल फेन रठाँ
हे डुनुजाने आपन कटाब बोकके लिल कोठा ओर
बाबा फेन खुसि रठिस् आब छावा कमेरा हुगिल कैह्के
जैना टे हो बाबा
‘कुमार’
अँगनम चहचह घाम करडेले रहे
आपन – आपन इछा रहल वसयमे
यहाँ मै अइबो नै करटुँ
सवाल आखर यारके जो रहे
अप्नेक बारेम कुछ जन्ना चाहटुँ
मनेमने मनौटा करटहुँ
सले रटु टे महुँ आपन सजना ढमार गैटुँ
अनि सोधे अहिलेसम्म के भयो एक्लै बरबराइरहे
बलटल खाइ सेलुँ
महनहे लजैट हेरके मुकैल
पना टे महहे फेन बरे मन रहे
डन कटैना करा लागटा झे यहाँ टे
जुटक लग सहुनहे नेउटा कैडेहो
–‘के कहल होइ भौजि नैरहम् कैह्के
उ फेन खुटरुकियाम् ढैलुँ
अनाज उब्जइनामे घाम ओ बयाल फेन आपन अंसा पाइल कैह्के
सुरहवन चडोल टगटग लसक – लसक लेके
बरे मुस्किलसे कियक पछिल्का सिट मिलल रहे
खेचुहिया सोचठ् ओ कहठ् ‘पेट चिरके निकारके इ सोन चाँडि किहिहे डिउँ
बनगावाँ चोकमे लेहे अइहो कैह्के
उ कहठ् ‘आपन करम खोजे जाइटुँ
पाला हेरट हेरट खेटि सुरु हुजाए
उहिहे मिस्टरि बन्ना सौक जग्लिस्
मने उ अपनेभर कहुँ अट्कल असक सम्झठ्
उ डम्मर्वा हेरल्
बाट बवाइ – बवाइ गाउँक लगे पुगे लागल रह
टन डन कइसक बटल पटे नै चलल
आइ बैठि
आउर बटाइ अप्नेक हाल खबर कइसिन बा
एक बिहान बुढनी आपन पठ्रिमेसे उठल
सडमान बाट कल कैके नै हुइ संघारनके
मन इ सिट बरे भोहर होगल रहे
असार मोर जिन्गिक कबो नै बिस्रैना डिन
टम्हें घुस्मुर्लक चोट फेन बिस्रा डारल
‘मोर चुनु महासुग्घुर बटि
पहिले टे पहिले रहे ना
जब डँहगिक–डँहगिक सुग्गा आइँट
सायट उ समयहे ओ उ महसुस
उ हहे भुँइयम हेराइलहस लि लस्
जब फुलठ् टे सारा बन्वाँ मँह्कठ्
ओ पँज्रेक खोल्टिक पानिम फटफटाइ जाए
भैया कहठ्– ‘ठिक बा मै पुछ् डेम
ढ यहाँ
उ छोट रहे सुग्घर रहे ओ महा चलाख फेन रहे
सबसे बहाडुर कुिहयइहे कछक अगवा चुना हो
ले टे भैया मै सुटे जाइटुँ
टब मोर घर नै कैके का औरेक घर कहुँ
बड्रि अन्ढार ओ सुन्सान होगैल्
आपन नानल् सामान चर्हाके सेकठ् टे बुच्चरके डेहल् पुजक् सामान चर्हाइठ्
डोसर फेन मनैयाँ आइठ्
उ निँढरख हुके सुटे
केयटके छाँहिसे डुर ओजरार बयाल ओ बडरि डेखल्
टाबे डिनिक गिडके अरठ् बहुट् गहिँर रहे
हे लिल आपन कोठाओर
का ढेर टुहन बटैना बा
टबसे उ अकेलि जियक सिखे लागल
बुडु एकडम कहिँट
साँझ डिन ढँरकट हम्रे पुग्लि अस्नेहरि
सामा कैना ठारु जन्नि लागे परठ्
महहे टे बरा अपटावन् लागे लागल
साँझके पुर्वैया बयाल बहल
मने गोमा सुग्घर डैँहिया ओ नम्मा पुच्छिरहे
सायट आपन मन परल मनैनसँग रहबो टे
ढान कुल माटिले डबाडिँट
आपन पख्रा बिना अक्को फटफटवइले
उहे नाट बा मोर बुडसे आउर कुछ नै
कैके बघवा जेबराहे डमवाइल
टे नै रहि कि का
बरे बेर सम ढमार सुिट समय गुजारगइल रहे
कोइ सटासमे खर्रा
उहेओरसे डिनक अन्मान लगाके सिढा माना बोक्के जाइँट
आघे पाछे मनैनके लकर
एकर पाछे एकठो छावा बा
घर कुरिया टे यिहे हो
जिननसे आँख चार हुए
ठोरचुन सुडबुडरार हुइ ओ गरु हुइ कैह्के कहठ् बनियँक छावा
आउर लका फेन कोइ गड गैनामे
एक आउर बाट यार संघार
ओर्मि रन्जक खोल्लेसे
टरे भुइयाँमे चारुवर आगि सुनुग्जाइठ्
जमे सुक डरलाँ बाबुनके
का बाट हो टे
‘ अँ भोजहा घर अा भरभारमे यहाँ पठर नै मल क का हो ’
फोन घरेसे आइल रहे काकुक फोन
कहना टे बाटे कल हो
पकाके टे अँगना बहारटहुँ
उ आपन सोचल वा चाहल बाट कुछ नै बटाइ सेके
‘उ डम्मर्वा महा ठार्ह बा
हमार खेटिपाटि हम्रै नै करठि
ट कब पना हो ला हो
महिनहे टे घरे अक्को नै जैनास् लागठो
डिनके बन्टरियाँ खेटवा ओर छेग्रि चर्हाइ जाए
बुझे पर्ना टे महिनहे रहे
बेपरिया अइसिक नै करि टे बेपार कइसिक चलाइ
अना ढेउर बरटयनके लग डर–गुडर
बखारिक कोन्टि पुरा भरल
बाटे–बाटे कब हुँकार घर पुग्लि पटै नाइ चलल
कुछ जुगार सोचि
टिका लगैले रहुँ
एक डिन डाइ बाबा आहारा खोेजे गइल रहिँट
अप्नेक केकर घर जाइटि
महिन फेन कइसिन नै मजा लागल
कटेर कलक छिटह्ना या बैरुक काँटा हो
हँिट रहँट संघरयन जो परलाँ
चार जाने मनै पहिलेहँे बैठरख्ले रहिँट
भुख लागटहे ओ नै फेन
उ कानेम बट्वाइक लाग एक ठोरचे लग्गे सरल ओ कहल्–‘महिनहे माफ करहो
कुँवा ओर जैना मन
रगके टहवार मुले महन बेरंग लागल
मनम कट्रा चिन्टा बा
उ मनभिट्टर पटठर ढैके खुल्ला मनसे मुस्कुराइटि
आझ सँगे मन्डिल जाइ परटा
टब्बेहें हँठिया आइल
उ खुसि बाटि या डुःखि
घरका जन्ना बुझ्ना पुर्खा गवैंले रहि
खुस मजा याड हहन मुकुराइ सखाइ
संघारनके मोर हालटपर टरस अइलन सायट
मै टे भिट्टर खटियामे जाके लेट्लुँ
पाँच कलाससम पर्हले रहे मने इन्जिनियर ओभरसियरके नाक काटे
पाछे बरघरान बाबु ओ हमार बाबुनके
टुँ जे ’
टुँ मोर बारेम जाने चाहना टे टोहार अढिकार हो
सुनाउ हाल
अब आझ राटभर सुना बाट नै आइल
एक घचिक परसे भन्सरिया बासि लान्डेठिस्
काहे कि सिपहिया उहिहे रिसोटल असक हेरटहे नाक फुला फुला
अबटे अपन जिन्गि फे बोझा लागे लागल बा श्याम संघारि
लाल लुग्राले सेँर्हल एक्ठो पोस्टा किटाब हाँठेम लेले
नाखाउँ अा यारसे डेले बट
कि मै टुहिन मन नै परठुँ
बेरि खाइ गैल भन्सरियन पुछे लग्लिस्
उहसे पहिले यार बुड फेन टे
ओइने सक्कु जाने सँगे स्कुल जैठाँ
छोटमे बुडु हम्रहिन निमसे खोब डाँट मिसे लगैलेक बाट याड आइल
जौन उ सचट ओकर ठक उटा मै सोचठुइबुँ साइट
मै जुन आउर ओइनके लग्गे–लग्गे जाइटहुँ
जाटक बाट कबो टे नै मना मनै
बाँसक मुना किल्ला ठोकके बँढवा बाँढ्जाइठ्
‘ठिक बा
मनै टे आक कुछ खबर नै हो
सब मजे चलटा
भले मोर मनमे हुँकार मनमे कुछ पाप ना रहे
मुरि परसे ढकिया उटारके बैठलि
कहुँ ढेउर पानि आके ढान भँठना डर
बुढनी आपन बाट बटरवाइल
‘मिनीसे छुटेबेर हम्रहिन्हे बहुट डुख लागल बा
हरेरि पुजा कैके किल
डड भैया खोब सुकरके रोइल कुछघर
एक समय टे महिनहे अइसिन लागल
डाइहे अट्रा मैंगरसे हेरट डेख्के उ सोँचे ‘डाइ महिहे बहुट मैंयाँ करठ्
राट हो सेकल सुटे घरे जाउ
एकघचिकसम फेर चुपचाप नेंग्टि रनु
पहले अपने खवाइ टे हे फेन खवाब झे
ओसटक डोसर गहना आँखक आँस कठाँ
अगेठे बैठल खोब जाँर पयटहँट
डाडु कहे लगठिस्– ‘टैं यहाँसे भाग टुहिन केउ नै बलैले हो
भेटाइट समके खैना चिज लेके आइँट ओ जुराड छेकके लग सँघारिट
फटक कलकल बहटहे
नै नले कैके
बस अटरे टे हो
लागटा इ ब गगनमे अटे उरट रहे
कवा बना खैले घरेसे नकरल रहुँ
बसेक मकक डगर टरा बवा – बवा खोब हेलु
फट्टिक ढुमिल
ओइसिन बाट नै हो
का मनैनके भुख सक्कु जानवर ओ चिरैनसे बरवार रठिन
मै परडेस कमाइ जैम
एकठो गैया बोले टे अउरे गैया बाट घुमाइट डेहे
बरे–बरे टेंरा निकारके हेरे हस् करलि
हाँ डाइ नेँगट आइटहि टबे ढिल हुगइल
डलहे कटरा सुकुन मलठ
चोल मिछ मारे जाइ कैके
मजे बटुँ काहुन अभिनसम
बनियनके इहे सिप बटिन् उहेक ओरसे ओइने लिरौसिसे बेपार कइठाँ
डुनु बाबु अगुट सुगइल रहँट
मने मजासे हेरेबेर उ टे खुटरुकिया रहे
सक्कु खेट्वा ओ कुलवामे कुहिरा हटाइक लाग घाम लागटा
पाहा– पिडट सबकुछ बया चलटा हो बुडु
उहेमारे उ धेरै किस्नान घर बनाइयो ओबरामे सुटे
इ कोह्र्या कहोँर पानि हेरठ
अप्कि हिर्डा ठाँम्ह्के मन अँख्खर कैके बैठल रहे
डको वाला महनहे मन नै पर
उ डराइट–डराइट जोरसे प ा फरफरवइ ट आपन भैया ब ह नयन बचाइक लाग ढर ट ओर लागल्
डुख पाइ जैबे यहाँ फेन टे मजा हुइ छावा ढिरज ढार
जाउ पर्हाे अउरे सालसे बेन अब घरबार फेन टे हेरे परल काहुन
उ पौलि रोकके बघवा गुँजलक ओर हेरठ्
सक्कु जाने चुमचाम रहिँट
लजैट खाइ भरल मनै
बाँसक भिटा बनाइ सेक्जाइठ्
उठके हाँठ – मुँह ढोके का कँ का कँ लागटहे
लाह पयरे फुलल डवक ठक आघे मसर बोइल खेवा
कामके कौनो कमि नै हुइलग्लिस्
सुटुँ का सुटुँ डनके
बेन हालि आउ नाच हेरे
हुइना टे ओकर जिउक हाउभाउसे फे बुझे सेक्जाए
बुडि महिहे डेख्के फोहैलि
इ बाट साइट उहन मन नै परहन क
अस्कल सब जाने सुखसे डिन बिटाइटटाँ
हिलचिल खोब रहे
टे टोहार याड नै अइना टे बाटे नै हो
कहुँ कहुँ डगरेम चिरैयक सिल्सिनैना पख्ना उराइ असक बिल्गाए
उ टेलमे नुकल घामक डँडुरसंगे डाइक हाँठ ओ कपारिम टेलक बास रहे
यापस जाइ परल कना सलाह हुइल याम संघारसे
बचपन हुँकार सँग हाँस – खेलके गुजलु
ओ छेग्रहवन् छेग्रि–भेंरि चर्हाइ खेट्वा पुगिँट
माघमे गाउँ चम्पन रहे
‘का करे कि टोहारसँगे बह्रना रुखवा टोहारे संघरिया बनि
’ बुडु कठाँ
जब डिन बुरे लागे टे ओकर बाबा आइस् ओ ठाँठक पँज्रेक डहियाँमे बैठिस्
गुडर घुँघुर – मुँघुर सहके पह बैठल मनै
बस एक्के अँखरा कहे सेकल
‘ उम खा सेले बट
असौं केउ नै जाबि
लुगरा घालके लिल टनु संघार
राटिसे पानि डारटहे
केयटहे फेन उ डोख लगाइल बढनी
मने एक डन
बाबक पाछे डुइठो काकु ओ एकठो फुइ बा
बेन कोठेमे आराम करटुँ टे हो जाइट
ओ कुछ बेर अस्रा लागके बैठ्ला
बर्खामे पानि कुलवा लभालभ भरल रहे
उ फेन टे आराखल बटाँ
यार बुड बडाइनके भौिजनके
मै कढम् फवा ढैके ललुँ आपन डगर
चमेल एसएलसी मे पास हो राखल बा
मोर जुन हालट मार पाइल गहा हस् हुगइल रहे
हुजाइ संघार
उ आपन पख्नक सहाराले किल पटाङ असक जहोंर जहोँर लैजाइँट
अब क
उ आपन बैठ्ना हँगिया नै भेटाइसेकि
‘चहा जइसिन रहे मने रज्वा बाट फरछइहिँ ’
डिह्वामे पहिलिहिसे लर्का अपन–अपन पस–पहुवार लैके आइगिल रहैं
ओकर घेंचामे रहल छोटछोट रुवाले टाटुल आँस बाहेर ढकेलल
सुना कहर हो कुछ ठेकान नै रहे
हुँकक टरर – टरर सँगे बाटेक ओंर सु हुइल
उहहे बडमास कैलक नै मन पलन
मै हेरटिक हेरटि रैह्गइलुँ
डुनु बाबुनके फेन बजारसम जाइक लग रहिँट
लेउ खाउ
सक्कु खाइक परि
रोटि पका रख्ले
संगे पसपहुवार चराइ
यापसके टे पाछे बुझैलेसे हुइजाइ
लरम सुटिक सेजमे सुटल रहे बुढनी
बाँसक डिलिया बनैठाँ
मसर बोइल ओइरामे ठचक बैठल रहुँ
उ गाउँक स्कुलिम पर्हठ्
फेरसे बचपन याड आइल
बरा मरजाड लेहेहस हुइटा
क कइसन याम संघार
डाडु कठिस् ‘टुहिन यहाँ के बलाइल रे ’
बा नैका होइ बुड
मै पहके सेकम टे बेन आपने फेन पहब बनजाइ
उँप्परे रप्टल बुढनी भुँइयाँमे घुस्मुरे घुस्मुरे करे लागल्
लुगरा फेन अभन पल बा
बाबा महिँहे सुफ्लैटि पुछ्लाँ
‘अब अइसिक नै बनि
मोर लग टनिक ढेरे रोटि पकाडेहो मै आब आपन करम खोजे जैम्
उहे टे नानल हुइ टुहन
डुर हुइना टे कहन रहर बा
एक डुइ जमाट फेन हमार हस् बैठके घन्टौ गुजारल डेख मिले
पिट्टर पुहाइट हेरे नै गैलो
ओकर बोल घेचासम आके रुकगइलिस्
कुक्रा ओ बिलरिया पानिमें हेरलाँ
एक डिन डबैले बिया उठ्जाइठ्
पर्हल नाउँ किल
सुइ– सुइ करट यापस जैना
सब आपन टारमे बट
फुरेसे उ हेराइ अट्रा मैगर रहे
अब्बे यहाँ रोक्लेसे ट्राफिक लैसन लैलि
ओस्टक जल चर्हाके
एकघचक खोब रटा हुइल
पर्हाइक बोझा टे बर्हल रहे
उहिन सम्झना अइना हरेक समयमे उ रोए
बसन्ट जार ओ घामक बिच्का रिटु हो
घुम्ना गाउँक नाउँहस मन्के घुमे परठ गाउँ जाइबेर
टब्बे बनियँक छावा डोकान खोलके बैठ्ठिस्
टोहाँर पेटक भिट्टर बहुट सोन चाँडि बा
उम का कहुँ
जलम डिनमे डाइ गुर्हनियक् लगैना हस् फराक लानडेहल्
घनमुन्टह्वा मढवा ज्ञानीक् लग्गे आइल्
मिझ्नि जुन हुराखल
चौकिडरवा कहे लग्ठिस् ‘अरे के हो रे चाना उँखार्टा ’
के बटाइल यार आपनेक ठन
अटरा ढेर डिन परसे अइबो
जाडु गरेर गैल
सब पानि पनफक्वा ओर जैने हुइल
हो का क ठाग टो
घर डेख्के एकमेरिक डर कि खुस लागटहे
उम हालि अइहो डाडु
एक ओरसे यि मजा चलन फे हो
हम्रे लिज्जिहे संगे खोजब
इ टे बहुट हो उ सोँचल्
कबो हाँठ फेन कुँचा मारिँट
अब अइसिक बाट बटवाइ नाइ मिलि महिँहे
इ िजउ अभन पठरम परल रहे
जहाँसम स्कुलके पहिला डिन बहुट अचम लाग्टिस्
माघ भरखर माघ हस् लागटहे
अइसिके मनै ओ गोरुनके फेन गहिँर मइवाँ बाझल रहिन
झगरा ना करहो
जटे रहे ओटे रहे
केह भाग लेना हो
कुहरक मारे डन अभन नै नकरल रहे
मनो ढान कट्ना हर्जा हुइ कैह्के
‘जय गुरुदेव’ बरा सोहावन बिल्गाइटेहे
काठ काटे बन्वाँ जाइ परठ्
उ गिरेबेर बाबा टरेसे पक्रक लाग लागल रहिस्
डिन आपन चिटिङगन घाम लेके फेन यि साल आगइल रहे
हमार बिच कौनो मेरिक डुग्ढा न रहे
लह– लह लहराइल सवक पटया
डन कना फेन करा हस् लागटहे
उ आपन छनक घाँस लेले उल
कहया अइलो टे
का उ लर्का हो ’ ओकर लग्गे ठर्याइल एकठो जन्नि मनै डह्पटल असक कहल
यान पसरले कब नडैल पटे नै
घरेम एक्ठो साँकिर साँकिर बहरि बा
‘टुहि लै जाउ
ओ कुर्ह्याइल रासहे पैराले गोबर बाँढजाए
डिडि बाबु हुँकरे लहा सेकरख्ले रहिँट
हम्रे पहिलचो सिखटि
क्याम्पसमे भेट हुइल लवन्डि
उ आपन मन मिल्ना जोर्या फेन चिटाइ लागल
ढोक्रा झौहामे फेन् आगि लागजाइठ्
ओ घरे घुमिँट
आझ यापसमे फेन पहाइ नै हुइल
लालच हुइ सेकठ्
ठिक्के टुहुरे आगइलो
अट्रा बाट कहलसे टे बेन चलि सँगे यार
आब हमार कर्रा परि
ओकर मनके कठा–बेठा विवसटा चाहना उ बच्पन मैं कबु नाइ सम्झे सेक्नु
बाट फेन का का हुइल पटा नै
अरे गाउँक झारा झार मनै छरनियक बँढवा बाँढे चलो रे रे रे
बियार छिट्लक बिहानसे अखोरि कैना सुरु हुजाए
ओसा फटकके खेन्ह्वक एक कोन्वाँमे पाँच या साट ठाउँमे ठोरचेचे ढान ढारिँट
केही जुगार सोचि
टब बनियँक छावा काठा सुने जाइठ्
बघवा भेटाइठ् टे सोँचठ्
बर्खाहा छट्रि छोपा बिन्ना
नाइ कहाँ जैना हो घरे फेन
ज्ञानी ओ जोगनियाँ चलमलाइ नैसेक्लाँ
अब पहाइक बोझा डाइ – बाबनके उँपर
छुट्टि हुइटे हालि घरे अइहो
टब्बहें झुकमुकसे उहे प्यारि बुडिक याड आइल
बरे राटसम बुडु डाइ–बाबा डिडि बाबुनसँग बाट बट्वैटि रलि
बक्टि ओ मुर्गि बोलट सुनल
सुरुमे गोटगाट घर बनैना काम पाइल्
छुनुवँक बाबक बरस भरिक टनखा छट्टिस मन मसुरा ओ छेउटि रहिस्
डुम्ना पर बाँसक पैनामे छटरि अँटकाइल रहे
कुछबेरमे उ एकठो डहियाँमे फेनसे बैठल चुमचाम
साँझ–साँझ माघेम हमार बाबा हम्रहिन डल्लपिम् बैठाके “बारि बाबा”के मेला हेरे लैजाए ओ माघ लहाइ
कबुकाल उहिहे बालुक छुटुछुटु चमकसे फेन छोट लागिस्
पुरे रैराह कनफोर बनैले रहे उ आवाज
उ खुस रह
बुर्ह्या मक्रा मुह् बाइल्
एक डुइ डन आउर पहुन खा ल टे का
नै डेखल
समसम पान बरसट रहे
उ ठोरचे मुस्कुरैलि
डोसर जनहनके बँढुवा बलजब्रै नै फँकैना कैह्के
एक आढ घन्टा मन्डिलके रमझममे रमैलि
यारमे मनै का – का नै करबो
मै फे चुपचाप रहुँ का करु–टका करु
‘आसाराम संघारि झे ’
उ फेन महन हेरल
उहे बेला ढुरवा उराउट ओ ढ्यार ढोर – मनै अइलाँ
मै फेन ललुँ सुटे
ओकर डुइ लर्का बटिस्
डाइ–बाबनके इ सब मोर लग करटटाँ
बरटया बनके गैल टे रह
आझ टे साँझ हुगइल
कन्टि लग्ना काम रहे
खेटवा घुमके लौट रहुँ
साप फेन मुऐं ओ लट्ठि फेन ना टुटे
मै रसाइल बटुँ कहलुँ का
रोट पका डेले बटुँ
ढरटि ओर गिरलेसे केही हुइठ् कि कैह्के डराइल
सब घरेक मनै बटाइल रहँट
काम छोरके आपन बुह्र्यक ठन पसरल रहठुँइहिँ
एकघचक टे झनाकसे रस लागल
‘अहोइ छुनुवाँ आब का हमार घर नै रबो
खोब मिठसे निन्ढल रहे
उपरसे मन पना मौसम
उड्टा चिरैहस लागटिस्
हे टे कुछ होगइलन क का ’
उहिहे कोर्विनहे सम्झल् ओ कोर्विनके गइना गाना ओकर कानेम बोले असक कैलिस् –
बिहान अभिन सुटले रहुँ
जाइट जाइट उ सहर पुग्जाइठ्
एकचो किल बस चौर्हल् रहे
टब उ फुला काटे लागल्
उहिहे डुरिक डुनियाँ ओ अइना डिनिक बाट बटाइक लाग
कहर कना हो
बंगला जैना सुर नै कना ठचे नै सुहाइल का हुँ
बाट कहाँसम पुगल टे संघार
बस भालुबाङसे आगे बर्हठ्
मढ डग्गर भुलागैलाँ
उँपरसे फेन यारसे मुकुराके आघाला डारडेल
पटियम् रहल् पानिक बुँडा गिरैटि उ उरल्
आहा कट्रा सिट्टर
अा समझ फेन टे नै हो अभन
टैसे मुँस फेन फालुर फुलुर निक्रे लागिँट
टब ओठेहे डोसर जाने रहिँट
कोइ एकफाले मोरमे आके लरगइल रहे
उहे पाठके नोट बाँक रैगइल बा
उहेसे फेन उहिहे कइसिन कइसिन लागटहिस्
पठर मले परल ना
छुनुवाँ किस्नान लर्कनसँगै महामिल्नहाँ रहे
अभिन अप्नहि निर्नय लेहे सेक्ना मेर नै हो
गग्रिमे पानि
खाना बनाइ हम्रे
एक डिन अस्टे बैठल रहि टब डिडि बटाइल
बुच्चरके अटरै ÷ आना किल चर्हैलुँ टे भगन्वाँ खुस हुइल्
अब बाटेक ओरुवा अपनहि डारे परल
हम्रहिन टे पटे नै रहे
भैयइहे डेख्टिकिल खेचुहिया पुँछठ्
मजै बटुँ िजयल बटुँ
यि मनैयाँ सक्कु बाट सुने परठ कैह्के बुढनी सोच्ले रहे
कुक्रा ओ बिलरिया कुँह्रा डेखलाँ
जब सक्कु सामा जुटे टे गाउँक रानपरोसके लर्कनहे लवाँगि खैना नेउँटा डिँट
मै उहिनहे हेरटि रहलुँ
एक डिन बनियाँ टिरठ जैना सोचठ्
ओस्टेक चुक्किमे पुरान सक्कु संघरियन
राट ओंह्रे बैठ्ना हुइन
टनठो लया कुलके चौरमे ठयाइल रहे
टबोपर अक्को निन्ड नै आइठो
एक डिन बिहन्ने ठारु मनैयाँ बुढनीहे उठाइल ओ कहल– ‘महिन बाबा कहहो
कुछबेरमे एकठो रुख्वक डहियाँ बुढनीक उँप्पर गिरल
मनै नेंगके खुर्हुरिया गाउँ पुगिँट
आपन मनहे कना ठना कोसस कलु
कइसिक पानि हेर्ठां सारन
फेन आग टापके बैठगइल रहुँ
कुमार चुनु खब मजासे पर्हहो
बाबा हुँक्रे भर घरे ओर लग्नै
गैया चुमचाम चबाइटहे ना उ हिलल ना डोलल
बुढनीक मन डुइ टुक्रा हुइल रहिस्
बुढनी एक कोन्वाँओर गइल
इ डुनियाँमे भिरभारसे डुर जइना महा कर्रा हो
नै ट अइसक ट नैया पार नै लाग
अभिन कहि बाट बना बनाके केही फाइडा लेके बेचि
हरैहे सेवा सलाम लाग्के उठ्ठाँ
आपन सँगे मजासे लैजा कैके
बाट कराडेम टे कहटुँ
बदयक ढोढर गाउँ कबो नै गैल
सरिसाह पानिम नेंगलक जम्मे गोरक अंगरि सरल रहिन
काल्ह कहोँर कहोँर गोगर बा
आपन मनके बाट
भेट हुइना टे डुर
ओकर सैल जिन्गि टेल ओराइल् ढेब्रि असक ढुमिल–ढुमिल होगैल् रहिस्
उम सक्कु बाट याड बा ना टुहिन अभिन्
नै हुइना बाट बटाउ कलेसे किसन्वाँ रिसाइ ना बटाउँ सालमाल रना असरा करठ
बुर्हाइल उ मनैयाँ ठोरचे लिहुरल– ‘महिन आपन डाँट डेखाउ चुनिमुनि लवन्डि ’
महन लागल सायट
मन्डिल टे टोहार सँगे साठ बनके अइलुँ
ओइने जन्ठाँ कि हरेक राट एक्के रहठ्
इ पहिल टिउह्वार हुइलेक ओरसे खोब सैयरसे मनैठाँ
सबसे पहिले टे चुक्किक आयोजना करुइया लर्कन डिलसे ढन्यवाड
कहाँक नाटपाट कहाँक पहुना – पाछर
इटे हुइल मोर राम कहानि
आशाराम संघारि बेरि खाइक लग अर्जि करलाँ
‘छाइ टुहिनहे बिन पठ्रिक ओस्टे बन्वाँमे सुटे नै डेहब
ढामक–ढुसा लगाके एक कोन्वाँ लगाडिन
पयरके टालमेल आँखके सोहावन
डडहे लजर उठाके हेरलुँ
आपन बर्डनके नाउँ बोल्कारट
डाइबाबा खोब बिन्टि करल पाछे ओ गोमा ठोरचे आउर बल करल
आपन खेट्वा मनिक एक मुट्ठा ढान लेहे जाइँट
कुछ घर परसे उ मोर आँखमसे ओटार हुगइल
उहाँ टे घाँसक टिप्पा टिप्पामे सिट परल रहे
ठारु जुन लेवा कैना लुर कट्ना काम करिँट
रोग बरोग डुर हुइ क नाइ
यहोंर आँख मिस्टि
मै टे अक्केलि कइसिक बैठना हो का करु–का करु कहटहुँ
जुवा हरिस जाँघा फरहि उहारे
काहे ठागटि
सब जाने आपन घरेक अँगनामे अगेठ बारके बैठल रहँट
टिकरासे मोहरा बन्ढ्टि
बजारके चिज खैना
बाबा बुह्र्वाहे लेके बाहर निक्रल ओ खुस्फुसाइ असक बट्वइलाँ
पुछु नै पुछुमे िजउ डुढामे रहे
जाइ मजासे घुमके आइ
पहलेक बचपन हस्
झोलपट जुन ‘चम्फा’ चम्फक भैया ओ मैं सक्कुजे चम्फक बाबक अर्जिमे गाउँक पाछे खेटवा घुमेहस् नेंगे जैना हुइलि
उ िठठ पाइल क नै
‘नाइ मैं कहनु नाइ ’ बुढनी कहल
टोहार डड लैजइना सढा – सामर उठाडेले बा
बनियाँ रोज डिन आपन डोकान खोलके बैठल् रहठ्
ढिक्रहवक डिन साँझ–साँझ मै फेन लावा झुलुवा ओ पैन्ट घालके निकरलुँ
भुँइयम बैठुइया जन्नि आँखि उठाके कन्कनारके उँप्पर हेरे
टोपि लावा रहे
टोपि काइल रङके रहे
समयसंगे ओइनके मैंयँक डँडुर ओ विस्वासले बुढनीहे जियक सिखैले रहिस्
डकि उहाँसे भागगैल्
एक डिनिक लग आइल मनै
उ चौकस चपन माहोल अब सुनसान हुगइल रहे
मुले हेर का हुइ
बयान करना हो
बैसाख जेठसे खेट्वा लगाइट लगाइट
जैना डगर नै मलके डगरेम कल रहँट
कटना लोभावन समय रहे
उहे राट बर्का बारह छरनियक बँढवा डिडोहके लैगैल
बजार गैलि
‘खै हम्रे टे भैयइसे बिहानि नेंगब कहटि
ठोरचे छाँहि रहल ओ घाम रहल कौनो फेन कोन्वाँमे ओइने खेलिँट
मेरो बचन खिरबासे जाने असानै भयो
संघरयनके हह बलबल
डहियाँँ–डहियाँँमे फुला फुले लागल्
सामाजामा करे परे
छाइ छाइ पर्बटवइसे फेन ढेउर ढेङ रहठ् हिमाल
मजा बटो कुमार ’
ओइनके पुँछिक पख्ना उखारे फेन सेक्ना हुरख्ले रहे
छुनुवाँ घरक मनैनके बाट छिङ्टाइ नै सेकठ्
‘अ लेउ ट ठिक बा
मजासे जैहो
यहाँ लग हम्रे टोहार डाइसे किल हेरि
बस् अट्रे कलि
ओइनहे लेके मनमे कबो अइसन नै हुइल
अइसक काँपक पना बटाइबेर
आउर चिम्टा फेन खुसिक मारे फुडुक फुडुक उलरलाँ
असल िजिग कटुइया टे डुइ जाने हो
हायः हमार रट – संकृट
का म हुँकार यारहे िवकार नै करम
चार डिन’ छिह्लाइ असक बुढनी कहल
केने काकु का कलाँ
मोर नाउँ टे एक मजा नाइ हो
‘डाडु भैया डिडि बहिनियन् मोर सिसि भरगैल्
’ उ चिल्लाइल्
ओकरपाछे बाबा बुढनीहे कोनामे उठैलिस्
उ रोइटि हिक हिक करटि सक्कु बाट बटाइल
ओकर मोहरा चमचमसे सुखागैलिस
मैं हुइटुँ लिज्जिक डाइ टोहार संघरिया चिल्रहि टुँ ’
टे उटा सझट आपन
उ जोगनियाँ हस बिल्गाइ लागल्
लवडा मन मनके बगर रठाँ
आँख टुमक खोज्टुँ
कलाससम औपचारिक सिच्छा पर्हल्
उ लौव ठाँठ बनाइ सेकट ओ उ बँचल आपन परिवारके लाग लरे सेकट
जन्नि बाटि छन्टि ओ बन्कस कट्ना कामेक सघैठाँ
हम्रे अक्के बेन्चम् बइट्ठि
उ किसनवासे बहुट डिनसे मैयाँ बाझल रहिन
उ गाउँ उ परिवारके लग बिल्कुल अन्जान रहि हम्रे
‘कबसम रोइबो बुढनी ’ केयट टिसर डिन पुँछल्
मोर बचन खिरबासे जैना हुइल असांै
ओकर आँखिमे बडरि लागल असक अँढार रहिस् ओ उ मजासे डेखे नै सेकटहे
अस्कल सब जाने उहिहे ठेक्डार साहब कठिस्
हमार बोलल सुनासे डुर
‘टुँ महिँसे का पहुरा अस्रा कैले रहो टे खुशी छाइ ’
बुडु फेन सँगे रहिँट
ओइने टमाटर खाइक् चाहटिहिँट
एकघरक पाछे याम संघार छ ओहले अइलाँ
यारके परभासा डेहेक पर टे मोर जवाफ ‘ चमेल ’ रह
रोटि बँट्ना काम बिजोर रहठ्
कौनो बाट ना छुटे कैह्के सजग हुइटि
काम डेंहके सक्कु आँग हिलेडोले
ठाँठपर गइल
हमार यहोंर ढेउर रारा मिलठ् उहेओरसे हम्रे खर्हले घर छँइठि
इन्जिनियर ओभरसियरके बनाइल नक्सा मजासे बुझे
ओटे फेन डड कबुो आपन मनसे ना कुछ माँग ना कह
मुले अट्रा फेन अक्किल नै आइल
बुढनी जस्टेके आगे उरटि गइल उ बहुट ख्याल कैके हेरल कि मनैनके ख्याल नै हुइन
एक मनटे कहल चिन्हल ना जानल अन्जान ठाउँ कइसिक जाउँ
बन्कस फेन बन्वाँमे मिलठ
ओ कहठ् –‘बनियाँ संघारि टिरठ जाइटि टे लि मोरो लग फुलामाला खरिडके चर्हा डेबि
हम्रे फे पालैसे ढोक लग्लुँ
ना पर्हल हुइस् ना कुछ
‘डुर हो ’ डुइठो करिया पख्नाले सक्कु ओजरार छोपल ओ रिसक मारे फरफराइल
पसपसावरनके डैनि जोट्निक मारे बहुट डुख रहिन
हम्रे लावा पुस्टक मनै बनियनहे बेपरियन कठि
जोन उ कौवा जिन्गिमे सड्ड संगसंगे डर बोक्ले रहे
कुछ डुर सारके उ कोर्विनहे बुढनी ओ लिज्जिसे डुर कराइल– ‘टु झग्रहा हुइटो ’ केयट कोर्विनहे कहल– ‘टु झग्रह्वा रिसोट्ला हुइटो कोर्विन
बुढनी उलिटके सम्झल्
हमार पालामे टे कम रह
बुढनी आँखि घुमइटि कहल्
टे झन महँ आउर लाज लागल
डुहा ओ बरटयन बास खवागैल
हम्रहिन हेरटि मुस्कुरैटि
मै चठठ डेलुँ टबे मारे रसागइलो का
आझ फेन चमचाम बा
गाउँ घुमे हस् फेन होजाइ
और संघरयक भर छुछे
सावन आढा – आढ एसएलस के नटजा आइल रहे
ठोरक डुर जाके फेन बलटके हेरल
ओकर कामके चारुओर बयान हुइलग्लिस्
आब फेन हिम्मट करो टे यिहे बाट कहक लाग
फेन घुमके अँगनक पँजरे खटया बछाके
डाँटा लगैना हेंगैना बिग्रल भस्कल मेर्वा बँढ्ना काम करिँट
सबमे फेन बयान करे नै सेजाइ
‘डसियामे डाइ–बाबा बाबुनसे बुडुइसे भेट हुके खोब मज्जा लागल
एक डिन कोर्विन रिसोट्ले गुँजरल्
अखोरियन अर्घनहस् बठियाँ रहिँट
हे पुल टे हाँस हला चुपागइल
कुलवक पानि सब रुकजाइठ्
टब सनचसे रहे सेक्बो
बाँसक चिरैनके लग खँढ्रा फेन बनाजाइठ्
जोगनियाँ चिल्लाइल्
डाइक हाँठे बनाइल टिना ओस्टे मिठ लागठ्
डाइ – बाबा रुपि भगन्वँक डेहल
का करे कि
डाइक लाड – यार ओ डुलार का रह इ टे डुनयाँ जानठुइ
घरे ओर लग्लुँ
गारि मनसे उटरके डाइक ढैडेहल भुठल भाट खैलँु
पर्हेक लग नाउँ लिखाइ
पर्हल अस काम फे नाइ मिल्ना ठकगिल बाटुँ हेरि भागडौर करट–करट
आँख परैना सु हुगइल रहे
माघ टे यहाँ मचकल रहे
बस भोगटहुँ
खास कारन उहे रेहे
बना बाट बु ले यहाँ लखल स ड ओ इ ब को हक कौनो अर नै हो
नगके सहरल िजउ
कैह्के खुस हुइना चाहि मै
हमार डडक भोज अब लगे आगइल
उ भालुबाङसे कब्बो आगे नै गैलरहे
इ सालक खेटिम किराकाँटि लागे जिन डेहो
हाँ मोर संघरिया रिसाके करल
बाँसक टाँवा मिठ रहठ्
एकठो बेंग्ठा अंग्रिक नोह उँप्पर उठाइल
जाके कोठा फेन मिलैना बा
लेउ लेउ आबसे मजासे सक्कु ओर हेरहो
बुर्हाइल कौवनहे फेन आपन बाट बुढनीहे सुनाइबेर बरा मजा लागिन्
स्कुल गाउँघर उ बचपन फुरेसे महा प्यारा रहे
घरमा एउटा साँकिर साँकिर बाहिर छ
उहने डेा मनेमने पुकार करटहुँ
मन नाइ लाग–लागके फे स्कुल पर्हे जाइक परे
उम लवन्डि मिलगइलाँ टे संघारिनहे फेन सम्झे छोरडेलि ना
हे ठके बट
मजे बट
ढिरेसे बुढनी ओ चाँद बाहर संगे घुमे लग्लाँ
इ पहिलहेँ भरल् बा
अपनेनहे टे बाट अढकचरै ढरना खोब मजा लागठ ना
पहला बस चलगइल रहे
टब टे आउर मजा हुइल अब संघारि
मने ठके बा
मुले गोटगाट पहुना – पाछर पलहर लका
डिनभरिक सिह्रल जिउ मैंगर निंडमे सुटे
भसरया – सुरवा बडाइ का का हो का का
उ फेन मोरे लग्गे आके
घर छोरल महिनापरसे डसिया आगइल
ढ म फेन
मनमने लमा साँस लेट यार बुड कलुँ
उ कुछ नै समझ पाइल् ओ खुब रोइल्
पलपल आइल बा आइल बा
इ पहुरा लि
हाल खबर पुना बाट आघे बहल
लि टे मै अब्बे जाइटुँ फेर पाछे भेटब
कब अइहिँ लौलि भन्सरिया
हाठ ढोके अँगनम डरि बिछाइल उहे खटियम आराम करे बैठ्नु
खटियम बैठल मनै
ओइने जसिक टसिक फुलमसे बाहर निकर्लाँ
िवकारम् फेन टे कौन मनसे
उहाँ टोहार बाबा खोजटहिँटं
बसन्ट डग्गरभर कइले लागटहे
घरेक मनैन मजा लग्हिन
‘ डुहा लौरा अइसन डुहा लौरा ओइसन
परडेसु भैयाहे डेख्के सेठ्वा पुछठ् – ‘का खबर नन्लो मोर ’
‘एक बाट न संघारिनके
रिसा खवा चहुरे सेडेठन्
कुछघरि उहाँ सुनसान छाइल रहल
आझ हमार गाउँक कूलमे लकनके केही कारेम बाटन
पूजा करके मै लुगरा लगैलुँ
बेन आँसक खोल्ह्वा बहे लागल रहे
पहुरा समझके आझ जियल बा
डटिउन कर्ना बु्रस नै रहे
जार फेन नै रहठ् ओ पानि फेन नै परठ्
टबह कोइ चलाइल बोल सुन मलल
मसुसे हँलुँ
टबसे उ अके ल िजयक सखे लागल
मैं कल्वा खाके सेकरहले रहुँ हाठ ढोइक लग उठटहुँ
लर्कनके खेल हेर्टि रहुँ
अब लागल हमार बगाल बंगलक नाजारा सयर करे
इ यानहे बहानक फरवारमे साँकर लागे लागल रहस्
मन कइसिन कइसिन लागल एकघरि
गैयक बठ्ठाले अभिन बार्हट जाइटहिस्
ढेर डिनके पाछे लडियक मच्छि टिना खाइ मिल्ना रहे
मुले इ िजउ टबे वहाँ नै गइल
आसाराम संघार ओ याम संघारसे टनु जाने ओटे बैठल रह
महा ठार्ह डेखल्
टु महिन पिट्लो ’
इ डिन टिरठ जैम कैह्के सोंचठ् उहे डिन पुजक डल अइठिस्
टे अा जुन पुलो छावा
भालुबाङ सर्कस हेरे गैलरहे एकचो
राम राम बा हो संघार
काहे कि उ पानि नै पिलक ढेउर डिन होसेकल् रहिस्
संघर हबडाइटहँट
बुढनी केयट आइल् सुन्घुना पाइल्
हमार घरक भिटम अभिन लिखल रहे
महन बैठना इसारा करल
कौरै सख्वक फेन बनैठाँ
उ मनैनके क्याप्टेन कहल – ‘हमार राजाक सवारी यहे डगरसे हुइटहे
क्याम्पससे कुछ डुर घर ठिके लागल
काठा सुने गैल मनै फेन सुन्टि जैठाँ
महन अमानसे लागटा
‘डाइ ’ लिज्जि चिल्लाइल
बुडिसे ढेउर बाट नै हुइ पाइल
बस नगना डगरसे टे
मुर्गानियक गोर कैठो बटिस् गनो
धर्माधिकारीहे किल पटा रहे कि ढरमपोठिक सहि किटाबके सहि पन्नामे बाट फरछेइना कहाँ बा कैह्के
ढेर डिन हुराखल रहे
उमखा सेलुँ
बिडा ओरागइल रहे
मजासे हेरके जैहो नहि ट अँरा जाइ
कैह्के राजिखुसिसे यिहे टुहिन छाँकि बुडि डेहटँु ’
अप्नेक जे का बा हाल चाल कहोंर बाटि अस्कल
उ बयालेम पख्ना फटफट्वइटि खेले लागल
घरेक पच्छिउ ओहर
मुले यापसके पहाइ छोरके जैना
छटपटैबो उल्टे गारि किल मिलठ सारे
उहे डगर टे हो
बना बटैले रहे फेन टे नै सेजाइ
डिडिनक हेल्का डिलिया लेले गइलाँ मच्छि मारे
पाछे महनसे ठोरचे डुर पँजरे बैठट चाल पैलँ◌ु
जटे रहुँ ओटे टे बटुँ
अखोरि करे आइल लर्कनके लर्कैढाँचा
टब किल ओसाइल लग टयार हुइठ्
जब कि बुढनीहे वहाँ जइना अक्को फेन मन नै रहिस्
डाइ ओ डड उँकुवार भेट कैले खोब रोइटहँट
बरबट्टि एकठो रोटि उठैलुँ
उ बुढनीहे हेरके खिट्राइ असक हाँसि हाँसल ओ उरल्
बजार खेले
नहँगा बुलोज ओ गटया आपनह रोजले बा
इहे कैटि सिख्टि जिन्गि ना बिट्जाइ कैह्के बुढनी बहुट सुर्टा करठ्
अ खोब अजान हस् नाकर
बाँसक घारा बनठ्
छावक बाट सुनके डाइ कलिस् – ‘छावा टोर डाडु नेंउँटा नै डेले हो टे का करे जैबे ’
असौ छुनुवँक छोर्ना मन बटिस्
खाके लग्लि अपन अपन पठरि ओर
कोइ ढकिया बिनटहिँट
खेटवा या डिहवक एक कोन्वाँमे लावा हर ओंङ्ठा जाइठ्
कुछ डिन रैह्के महटाँवा डोसर बर्डिवा ढारठ्
एक बगाल ढमार गड गाके
इ सब करट मनमे अट्रा फेन ख्याल नै आइल कि
डाइ उहिहे टिस्लोर डन्ठिले खिट्कोरल टे गैया फेन उठल
पोकी आपन संघरियनहे बलाइठ्
कह्टि छुराइँट
महिँहे सिहरल लागटा आझ नै जइम अप्ने जाइ
कुछ डिनपरसे सल्ह्रे टे बियार उँखर्ना सुरु हुए
बडलामे अइसन जवाफ मलल
छुट्कि चिम्टा आपन पर्हलक पार्हा पर्हके सुनाइ लागल्
सब घरेक ढिक्रि खासेक्लि
उम इ टे हमार खेवा हो
सक्कु मनै एक्के नाइ रठै
ओम्हे छेउटि फेन टे डेले बटुँ
उ बरे डुरिक चाज फेन लिरौसि डेखे सेकठ्
ठिक बा टे आझ नै गैलसे काल्ह जैबि जब बार्हजाइ सरसरसे
उ केयटके डेहल फुला हाँठेम लेहल ओ चबाइल
हाय उ बार
ना सुखसे िजए डेह ना खुससे रहे
मजा घर जइहो
आउर काका हो काका बुडु जानिँट
आब छुनुवँइहे पाछे हेरे नैपर्ना हुइलिस्
पर्हाइ छुटठुइ
कब जइबो
यापसके माहोल माघेक जार हस् ठडाइल रहे
जब कोर्विन बुढनीहे पिटे लागल्
आपने बस खिस्वाइ किल जन्ठि ना
उ अभिन बयालक रंगढंग नै बुझ्ले हो
उ ढोक्रामे सनचसे सुटे मिल्ना बिल्गाइठ्
टबे मारे टे ढिक्रि मागे अइलि
बुढनी ठोरचे पाछे हट्के लिज्जिहे चारुओरसे हेरल
ओकर इ बाट नै ओराइल रहिस्
भुँखाइल ढरटि भिजल्
सुग्गा ग्यौंरि अइलेसे होह्लाइँट
कैह्के पैसा मँङ्गना हुगइल रहुँ
पानि डरटो टे अइसिन सुखाइल खेटवा रहट
काल्ह सक्करहि चाहा जइसिक पानि डारम
यार बुड आझ बहुट खुस डेखाइट
महहे फेन टे लागटा कब घर पुगु – पुगु
मिन टयार हुगइल कैके जनैलाँ
मै टे कहुँ और कुछु पुछहिँ
यहाँ जिउ का करुँ का करुँ हुइटा
आपन ख्याल करहो
मोर डाइ इ डुनियँक सब कुछ हो
एक टे सरिर ओस्टे हुलमुलाइल लागटेहे
बन्वाँ चिरैचुरुङ्गनके बोलले बहुट सोहावन सुन्जाए
पहिले खुटरुकियाहे ‘हट्टेरि का’ कैह्के नाक सिकोर्ले रहुँ
डुइ–टिनठो मोर बाबुनके हस् लर्का
जइसन लागल संघारनके बाटसे
गोरू सहेर्ना जिम्मा हुइलक ओरसे लिरौसि छोरे नै मिल्ना
टेक्टर च्याङ्फक डट्टावन कना हो कि
सक्हुन् पानि
काम लागठ नानि
टबो फेन उ सुट्गिल
रंगिन फेटा पारल पारल मनैनके पाँट भिट्टर पैँठ्ना डुवारसम पुगल बा
टे का करना हो
िजउ पास हुइल
बाँसक बाटि फेन बल्गर रहठ्
कहाँ लले रना हो
बाबा हुँकरे भर कल्वा सँगे जार फे पिए सुरु कर रख्ले रहिट
मामन घर कुल जैबो टे अटो अंगनासम पुगाडेहठ्
लरमसे बोल्ना मनैयाँ बरा मिठसे ओ बाट बना बना बोले
‘अँ खोब जैम मै
ठिके बा नाटे जैनास् लागटा टे चलो
–‘यहाँ आउ बुढनी ’ बुर्हाइल बुह्र्वा कहल
ओ बुढनीहे गर्याइ लागे
तँ हामीसङ्ग रज्वक महल आइपरि ’ क्याप्टेन आपन भाला डेखैटि बुढनीहे कहल
या कहो पार्हा सिखे
टब्बहें आेंइरामे पानि फुलाडिँट
मजासे पर्हहो बुडु
कोर्विनके ठोंरह् ओकर उँप्पर रहे
अब ओटहक करे परल काहुन
मै हाँठ गोर ढोके आके
बरे राटसम ओहर बैठल पाछे
संघारक डाइ बाबनसे ढोग सलाम लागके बडा हुइल
एकठो काम करे जैना डोसर हर्चालि फेन लेके जैना
हम्रे फेन ओस्टे बिचार करेहस् करटि भैया
पुरे जाम हुके बैठल
किसनवाँ कहल –‘मैं कट्रा डुख कैके काम करठुँ
ढान ओसुइया जन्नि पेडियक डिन खेन्ह्वाँ पुजिँट
उ बुढनीसे पुँछल
कमाहिँ फेन मजा कमाइ लागल्
टबसम् भौिजकके खानपनके सरजामा करे जुगल रहँट
मै उहन हेरटक हेरट रैगइलुँ
टब का करे परि पाछे सोंचब
ल अब हुइल
डाइ डुवारसम आके खोब रोइल
मनै ओइनके घेँचा नै काटटसम ओइनहे राट डिन खवाँइट
अस्कल कहोंर बटो भेटघाट फेन नै हो
आज पहिल बार अटना प्यारसे मोर नाउँ लैके बोल्कारटि एम्ने रिस मन्ना टे बाटे नाइ हो
मोर लजर मोर ढयान
केो भरक डुःखके उ पल
डुकरिहान मझलक खेटवा पुछरियामे रहिन
नै मानम संघार
डोसर अँठवारके जलम डिनमे हम्रे फेन कौनो चिन्हाँ डेना हो कि झब्ल्यर्वा भलवा पुँछल्
का यिहे प्यार हो
डडक मुहारमे कुछ सवाल कुछ खुस झकटहे
मने आब ढिरे ढरे बुढनी आपन जलम घरसे डुर हुइ लागल्
केयट बुढनीक नाउँ काहे कैयोचो लेहटा कैह्के बुझ्ना बुढनीहे कुछ समय लग्लिस्
पहले – पहले रहे
ढान कट्लक खेट्वामे उरुड बोइँट
माटिक फुटल भाँरा फेन बिल्गाइटहे
हला करट ठके
कैह्के पटा पाके मिनीक आँखिम आँस आ गइलिस्
हमार डेउटन लावा ढानेक ढ चहना चलन बा
मढक बगाल आपुग्लाँ
सक्कु जाने आपन जानल काम करे लग्लाँ
संघरियन घर ढिक्रि ओ सिढ्रक टिना खाके पेट भरल बा
महिँहे अप्नहिँ पुछ्के फेन लाज लागल
उ रुख्वक उँप्पर रहल आपन ठाँठ सम्झल
कुकुरनके भुकाइ ठोरक ढेउरे सुन मलटहे
अब आपन करम घर सवारे जाइटहे सदेभरके लग
केयट एकठो पख्ना हावामे फरफरवइटि एक पौलि आगे बर्हाइल
जब अटियाइँट
मने डडक मनेम फेन टे कुल जैना रहर लागल हुइहन्
कहाँ कइसक बटैना हो
टनु संघार हे आपन पहाइक बाटेम उरझुराइल रह
हाइ–हाइ हुइट बा
अट्राजोरसे फनफनवाइल कि
ओ जाइक लग सब कुछ जुटाइ फेन परल
कहाँ रहिगिल रहिस् भैया
छावा हाँ कैह्के काठा सुने जैना ओ डोकान खोल्ना बाटमे हामि भरठ्
पहिले लोहक भाठि नै रहे
उ आँख टुम्ले नाचे लागल्
मिन खाके पेट भरल बा
बुढनी जब आपन मुँह खोलल्
आउर डन आइल बेला हस्
उहिहे पकरल ओ गुलगुल आँगक उहिहे आपन बाँहमे लेहल
उ चोट उ बट्ठा ओकर मन भिट्टर रहिस्
‘टे का फेन
लागठ् पुरा समय आसपास रैह्के बिटा डिउँ
बटैले से रसैहँ टे नै
अब परल फसाड
आझ गारिक डौर टेज रहिस
जरम हुके बाहट – पौहट इ घर बटैल
छुनुवक बाबा फेन जोर नैलगाइल
लका अभन हला करट रहँट
पोकीहे सुटक लग ठाउँ खोजे पर्ना बटिस्
‘हाँ ढयवाड मोर संघरया
अभिन छुटकि लडियक झरनियक बँढुवा बाँढके ओराइल नै रहे
बाबुनके जगाइ आइटहँट
अबसे डड फेन सार हुइना हुइल बा
बाबा बाबा कहो न कट्रा ढेङ रहठ् हिमाल
अब्बे उहे खुटरुकिया कट्रा मजा काम करल
बस प्यार हुगइल
आझ डल बहुट खुस रहे
ठोरठार सुन्घुन किल पैले रहे
बहरिम एक पाँजर डरि बिछाइल रहे
टुँ आब आपन लाग सोचो नै टे टोहारठे आब का बँचल बा
अस्कल् गर्मि फेन नै रहठ्
सुखाके ओकर सिकार चिम्मर हुइटि जाइटहे
केउ आँरि छाँट्टा
‘ टबे टे बैठल बट काहुन चमचाम
ओकर जिउ फेन ढसाकसे कइठिस्
खोब लस्गरसे हेरटि रना हस्
उम इ टे मजा बाट हो ना
बाट टे महिनहे बट्वाइ नै आइठ्
सक्कु जाने नहँगा ओ फरियामे सपँर फेन बटाँ
भुट नै लागटसम बुनिलाल पक्के हो कनामे ढुक्क रहठ
बस डिने डिने हमार भेटघाट आउर–आउर घन हुइटि जाइटहे
पन्हेरवा बुडु फेन मोहरा टुमटि गैलाँ
श्याम संघारिनहे लैजाउ
लविडक जाट
लिज्जि पहिलचो उरेबेर बुढनी साँखि बैठे नैसेक्लकमे पिरा हुइलिस्
आशाराम संघारिक अर्जिमे लडिया ओर घुमे निकरलि
उम अस्कल टे कुछ ढेउरे मन्डिल आउ जाउ हुइठ्
आभल किल नाहि काल्ह फेन हिमाल चम्कि झलझल्से
जिज्गिभर भोगल डुख बिस्राइसेके
बैबर्कट आए
डाइन राट्टिए
डाइ गोरा मग्लिस् ओ कहल–‘टु काहे अट्रा भुट्लाहा हुइलो चुनु ’
सक्कुजाने बस पकरठाँ
कइसक पना हो जने
ओ रिह्रिह् रिह्रिह् सजना गाइँट
बालि मजा सँप्रे रोगबिरोख नलागे कैह्के हरेरि पुजा कैजाइठ
उ बाट सुनके कबो यहोर्किक बगाल हहरैठाँ
खँढ्रा कलक का हो
उहुँ भुख लागल महन टे
ओकर बर्का आँख् फुलाहे हेर्लिस्
यि बाट समझके उहिहे आपन डेखल जानल ठाउँ किल घुम्नास लागिस्
नै खाउँ टे यारसे डेहल खरबासे जाइ
डिडि महिन कबु नै गरियाइल
उ खेट्वा खेट्वै नेंगटि आइठ्
भालुबाङ पुग्के काकुहे फोन लगैलेरहँु
‘हुकार फोक्सा बल्गर बाटिन
’ डाइ हाँसल
हँठियक सोँरह कैठो बटिस् गनो
टिनु जाने कुँवम जाके हाँठगोर ढोइलि
अडाने महिनामे छोरलेसे डाँर टिरे पर्ना
कैयौंचो अइसिक बघ्ढारा सिकार नोँछल
बाँसक कोरै बाटि फेन बनठ्
‘टुँ अभिन ठिक नै हुइल् हुइटो गोहि ’ केयट कहल्–‘टोहार चिक्कन मन उरगिल् बा
उहनहे टे इ िजउ कबसे नहारके बैठल रहे
‘ काल्ह सँझ्या टे टिन जाने डेखटहि झे संघारि ’
टरै– टोरगन चमक – चमक गगनमे खोब झुमटहँट
टमाटरके डाँठ रोइ लिल
घरक उटक कोठामे डुइठो कोन्टि बा
जब पहल बार बाबा मोर लग झुलुवा ओ पाइट लेडेले रहे
टब मन्डिल का करे अइलो टे
सबके बसेंरा टम्मुटिर रहिन
यि मास लागल मोर पख्रामे कइसिक उरुँ
‘तु फेन अग र लगाइ कहे से बो झे
कौनो जबाना रहे
अट्रा कैह्के उ फरक्क घुमके डुइ लवन्डिनके ओल्टार हुगइल
छाइ छाइ डिनक पैल्हक केरनि डेख परठ् हिमालमे
उ अभिन डुर जइटि रहे
लावा नाटपाट जुरे जाइटा
टुँ आझ कहाँ गइलो
का लजाइ परल टे
हुँकार ओ मोर यारके खसा फेन सु हुइट रहे मड – मड
आँरा मैं किहि डेम
टब आउर कुछु कहना बा क
हे आपन जमाट बरे राटसम नाचकोर करट रहल
हाँठेम बरे नम्मा बाँसक भट्ठा लेके
का करे कि बुडि फेन टे बुडि रहि
हमार लग खुसके माहोल रहे
उ बाबुनसँग केने का – का बाटेम भुलागइल
छिपल बाँसक बाटि बल्गर रहठ्
मै भरिक निकरलुा गाउँक बगियाओर
बुडि भर मै अभिन जाने जुकुर नाइ पाइल रहुँ टबहि भगनवक प्यारा होगिल रहैं
मनैनके बनाइल कौनो चिज नानल् डेख्टिकिल उ पिनसे बगाडेहे
मनटे आखर सबके हो
‘हो टे मै आइल डोसर डिन टे आराखल रहिँट काहुन
फेन जिम्डर्वा बघवाअस गर्जठ्
अइसिन बाट का करे करटो
डाइ कहलि
बिहानके उठट् भरिम् डाइ टिका बनारख्ले रहे
लडयामे एके खबासे बनल पुल
मनै खेट्वक मालिक रहिँट
संघार चल यार पहाइ नै हुइना हस् लागठो
ओकर डाइबाबा मन्के रिस्सइलिस्
कल्वा जुन होगिल रहे
ओहर नेग घुम करे
डिनेभरिम बरे बरे खेट्वा सेक्डारिँट
ओकर मनेम लागल चोट कइसिक चोखाइ
जट्रा बाबक मुँहेम हाँसि रहे
कुछ डिन छट्टाइहस कैना
सक्कु खेटवामे
महन लागल अब कबो नै डेखम् क का
मुँह अँढार हुराखल रहिन
एक पलके भेट
अइना सनिच्चर इ गल्लि खेटवा खेर्हन्वा लडिया बगियाहे छोरके डुर जाइकटन बा इ जिउ
राम राम हो बुड
डगर भर हला करट सब लका
मै पर्हलक किटाबेमे अस्टे लिखल बा
बनियाँ सोचठ् –मै अट्रा ढेउर सामान पैसा चर्हैैलुँ कुछ नै हुइल
अटे टे बा टरया िजिग
कसुङ्गा गोंरि बिन्ना काम लागठ्
हुँकार डलमे का बटन
नै पुगलसम टै बिहानके डोकान खोलके बैठिस्
’ कैह्के कहठ्
मोर लजर
सक्कु जाने छुनुवैहे मैयाँ गरे
आइ लागल रहँट
हुँकार ठेन डिरेस सिवइना पैसा नै रहिन्
कह हँसखुस कहुँ चलल वाबास
बडरिमे खोबसे बिज्लि चम्कटहे ओ बाज मारटहे
एक बाट पुछुँ
आझुक मिझ्नि टे मिल्लाँ
‘एक्ठो फुला मठ्वापर
िजलेब डौर कबड फुटबल हािजर जवाफ
अइसन हेराइ सोझे डलहे छुवल
बाबु मोर कोनामे बैठल
उ बुढनीहे पुँछल
फुँक्टि फुँक्टि फुलुङ्गा प्वाटसे फुट्गैल्
अरहरक वा फेन खोब सुघुर लागे लागल रहे
अइसक सिब टे अपने सिट रैजइब
सिपहियक आँखि लग्गे लैजाके डाबल
आब अट्रा राट टिसट किने कहाँ जैना
यहाँ फेन उहे चलन बा कैके
इ काम गाउँक सेकारि हुइलक सक्कु जानेहस करिँट
डुवारक आघे ढारल डोलमे बैठैलुँ
काह यापसमे जाके सरसे कुछ सखा मागे पर
उ ठोरचे मुकुरैल
छुनुवाँ कुछ पैसा फेन कमैले रहे
‘टु यिहिन का कठो ’ केयट पुँछल
अस्टक आपन उबेनल बुसट चडरि ओडरि डैडिँट
मुले बुडुक सिखाइल कहल बाट ढारे नै सेक्लुँ
फुलमटिया फेन डाइहे डेखठ्
पानिमसे मच्छि निकारे असक खुल्ला बडरिम छटपटाइ लागल्
झोलामे कापि कलम सब पोकरि पर्ना सुरसारमे रहुँ
मने आब उ डुखहे बिस्रइना खोजटा
इ फुलक सुवास फेन खोब मिठ रहठ्
एकठो छोटमोट गाउँमे जलम लेहेल इ जिउ
उ सब खुटरुकियामे ढर्लु
टब बेपार चलाइ सेक्बे
हमार बोझा काम ढढा सहारे परल कैके
उ आपन डुख बिस्राइ नै सेक्के आपन जिन्गि अभिन बिपटमे ढकेल्टिहे
छावा चुनु कहाँ रहो
फेनसे रोडेक आँजर–पाँजर उहे सोहावन बन्वाँ
काह सकु जाने बाँट – बाँट खालेहो
हुँकार बाटहे मै हाँसके टार डेहटहुँ
मनेम बाटेक बाह आइ लागल रहे
कुछ डिन छोरके पर्हक लग डुर हुइटहुँ
डाइ ओ डिडिहे ढोक करठि
उहे मुकाइल मुँहारमे
मै खुसि–खुसि हुके अनुमटिमे मुरि हिलैलुँ
आझ टे नेपालगज जैना बा काहुन
‘नाइ ’ मजासे सुनाइक लाग डाइक लग्गे जाके बुढनी कहल
घरेम् छोटनक् पालि बा
गर्हावर फागुन चैट मन्से सुरु हुए
ओ घनु–घनु महिहे टिर्छि नजरसे हेरटहि
खेट्वामे चना बोइल भेटाजाइठ्
बुडि–बुडि कैह्के खिझ्वाइलेक याड आइल
बाट बवैट रहँट
मुसुकसे मुस्कुरैलि फेल गलल्ल हँस्लि
जोगनियाँ ज्ञानीक् डैना फट्फटाडेहल्
टुहिन किल अइसिन लागटा
पुलुकसे उहनहे हेरके हे टनु जाने पठर ओर गइल
मने मोर मनेम हुँकार बारेम पुँछ्नास लागल
‘हो रज्वा ’ भुँइयम बैठल जन्नि कहल
बावा फेन पत्रकार नैहुके
अँगनामे आग बारके खोरयक जाँर लेले
काल्ह गोत्रान टोहार बडाइ÷बरापुनके माघ माने आइक लग बटाँ
हम्रहिन अपन छाइ खुसि डिलसे पठाडि
उ आपन नाउँ बटाइ सेकि
पहिले के हाँठ छोरल
सनिच्चरके ढेउर हस् डोकान बन्ड रहठ्
लौवन मंगरके रोज कोइ अँट्वार ओ सोम्मारके डिन डोकान बन्ड करल डेख जाइठ्
नेपालगञ्ज जैना बस रुकल रहे
एकचो बहि टे कब्बो नै घुम्के आइ
कलकह्वा काकु गोहराइल का हुइल् भैयु
उ मन कहिया आइ मै अस्रा लागल बटुँ
बरस भरिक हठियार बनैना पिटैना काम हुए
‘नाइ मैं टे बुक्कि टुरे चल्जइम् ’
सेमक डाँठ टमाटरके डाँठहे कइसके हौयाइल
कबो कबो सैल डुम्ना भस्काके मुँस मारडारिँट
जेकर टिक्रा मोहरा बा
पहले पहाइ टब बाँक सब
कोठम पुगके आपन पो ढो ठाउँ लगाके
खोंघिया मच्छि बझैना काम लागठ्
बाटक उँप्पर बाट उरझुरैटि जाइटहे
टे के जाने पहिलेहेँ बजार जाके सौडा किन्ले रटुँ
उँप्पर फैलल बडरिओर हेरके
बरा मिठ् ढिक्रि खवैलो हो
आके बैठल बुडुइसे बाट बवाइटह
उ फेनसे कौवनके जिन्गि ओर लौट्ना ओ मैंगर मनैं डाइबाबनसे पैलक मैंयाँ डेखाइटहे
डुनु जाने अलमलमे रहि
झप्स्यार रलेसे फाँरफुर पर्ना
उहेक ओरहे पुग्ना मेरके अनाज पानि सँघरठाँ
इ मैं हुँ केयट डुखेम परके मैं इ जन्नि मनैयक घरक लर्का बनल बटुँ
जब चिरैयाँ मछरिया लेके निकरल्
उम डड
आउर कुछु लेना नै हो
रिसाके मारे भाट नै खाजाए
करिब–करिब मै साट–आठ बरसके हुइल रहल हुइबु
उ टे बयालेम खिउलट–खिउलट उरक सिखटा
हेरे जाइक लग टे टोहार सँग खोजे आइल बाटुँ संघारी
ओरैटिकिल डौंरि डैंना सुरु हुजाइठ्
टिसरा डिन मै घरसे नेपालगञ्जके लग निकरलुँ
मोर छाइहे बलजब्रै महिनसे डुर लैजाइक खोजटो
टबे बरे राट – राट सम जगठो ना
एकघरि परसे फेन कहल– ‘उ घरे नै रहे
बाहर रहे
उ सक्कु बाट नै बुझि
मोर ढिला फेन हुइ सेकि टिरठसे यहाँ पुग्ना
जहाँसम स्कुलिक् पहिला डिन अक्को मजा नै हुइलिस्
उ कइयाँकुचिल राटमे जोन्ह्याँ असक चम्कन्हाँ ओ फोहैटि हाँसटहे
लेउ ठिक बा
ढेउरहस् मसिन करठ्
साँहि जुन घाम बुरे लागल् रहे
का करि विचारा चाना फेन ओट्ठेहे छोरके चल्आइठ्
राटक लखक लग काँप खोलक
फेनसे उहाँसे चलडेहठ
डगल होगइलो
साइकिल रहुइयन साइकिलमे
मख्खन लगाइ असक कहल
एकठो बाट उ अक्को नै बिस्राइ सेकटहे
न भाठि न गर्हावर न लोहार
मनके खागइल
घर छाँइक लग खर्ह चाहठ्
बाट बट्वा लेउ
कजरा सेंडुर करैमे छाँकि डिया बाटि
म टे वहाँसे नपुना सुर खोजटहुँ
टकापुर बंगलक उ नाजारा भटर
महिन आपन डाइ कहहो
केउ मेर्वा बाँढटा
खेल्वार कर्ना नाट मैं बोल परनु
फराक डगर साँकिर गल्लिहे निहारल
टेकर बाट भोजकाजके बाटेम सचम
घरे फेन नै बटैले हुइ
बिसैंना निडाके सपना डेख्ना खैना ओ बैठ्क लग कइसिक जुटैना
बुटवलसे पाल्पासम टे ठिके लग्लिस्
मै जुन रत्नपार्कसे कीर्तिपुर टक
डाइक हाँठम लरम रहिस् मने मालिस करेबेर उ मज्जासे बल लगाके करटहे
एक डन डाइ बाबा आहारा खोेजे गइल र हँट
आज इ ठाउँ आपन आँखिक लग्गहिसे डेखटुँ
साँझके हमार कोठामे आसाराम संघारि अइलाँ
पान ठना अटापटा नै हो
कटना लाड–प्यार रहे बाबा मोर उप्पर
टनखा पैलक बेला कबो कबो अढ्ढि फे पिवाडेहे
अपनेक घरेम का का चाजक डाँठ बा
कुछ घर घाम टिट नमेक डटउन फेन कैगइल
कपारिम टोपि घाल्के ओइने पानिमें हेरलाँ
बुडु आपन पपर ओडर राखल रहँट
टनु जाने आझ हमार डेराओर जाइ नै
मन कइसिन नै मज्जा लागल
जार होके बुढनीक घरक आँजरपाँजरके रुख्वक पियर डहियाँ ओ पटिया भुँइयम गिरटा
पख्नाले खिउलल टे उ हावामे खेले असक लग्लिस्
‘आझ टे नै काल्ह कि टे परौं जैम कहटुँ बाबा
कोर्विनहे रज्वक डरबारमे लानक लाग एकठो सेना बन्वाँओर उरल
आपन बेपार चलाइठ्
बचपनसे खिस्सा कहानि कहकुट ढमार सजना सुनसुनके भारि हुइलुँ
उम उ बाट टे हो
अइसिनभिर रहठ कैह्के जन्ले रटुँ
ओकर टरे डुर डुरसम ओकर रकट भुइँयम बहल
डाइ– बाबा बुडु ओ डडहे डेखैट खोब फोहाइटहँट
कोर्विन बुढनीहे सराप–सराप गरियाइ लागल्
िजि गमे प हलचो अइ सके बया लम उरल रहे उ
आपन लुग्रामे हाँठ पोछ्ठाँ ओ एक जहनके हाँठेमसे छुटल गुल्यार टामक सिक्का पक्रटहिँट मनैनके पाँट टरे उँप्पर बा
मन टे रहे चमेलीक बाट बटा डारुँ
टुँ नै गइलो नाच करना सरजामा करे
सुखढाम जिन्गि जियक लाग बाँचक लाग खवाइक लाग ओ उरक लाग
बोकट–ओकट डिनबुर्वा अँढार हुजाए
पह परठ कना ठोरचे चेना टे जागल बा हमार जाटनमे
अरहर लगाइल मेवासे
फूला हस् हमार िजिग
घरे जाके पर्हम् कैह्के
जैना टे मन कहाँ रहे
उ आपन पख्ना उठाए ठोंरहेले खिट्कोरे फटफटाए
याम संघार यहर अइम कले रहँट
बिहान भर किटाब कापि पोकरि परटि ठिक्के
चोर्वा कौवाहे– ‘मछरिया छोर ’ कहटि जोरसे उ आपन पख्ना फटफटवाइल्
महिन पटा बा कि टु अभिन मछरियइहे छुले फेन नै रहो
टब्बेहें बयाल बहल
टे सबओर नरासा ओ फकल लजर आइ
बजरहा समानमे मोह लाग्गिल
जुरार–जुरार जिउ ठोरचे डन्डुर हुइल
लविडसे पुना जर नै रहे
भोजेम बरटया बनके गैल डुख रहे इ
उहिहे छोटहिम् उहिले डाइ ठाँठेमसे निकारडेलिस्
बुढनी रुख्वक टरेओर आइल टे जिलबुल माटिमे बिछ्लाके गाउँक कोन्वाँमे रहल एकठो झोप्रिमे पुगल
बाबनके पहिले पर्हल स्कुल
निकैना पनैना किसाननहे कब्बो सँपार नै हुइना
उ आपनपर भरोसा कैले रहे
‘आब तुँ महहे पटयइलो
मागट खेलट हड्हडाइट हम्रे उहे प्यारी बुडिनके घर ढिक्रि मागे पुग राखल् रहि
डगल हस् हुइगल बाटो
बुढनी चकवा गइल
मुलेमरजाउ पठरपर गैलुँ
यि सब चिजके लेखा–जोखा उ पल आज मनेम एक्ठो फिलिमके कहानि हस् मनेम अइटि रहठ
चैटके आढामे ओराइ कैके मटरवा बवाइटहँट
फुलइटि फुलइटि फुलुङ्गा ड्याम्से फुट्गैल्
मने अभन इ काह फेन डुढामे रहे
टे भसरयन बेर बनारले रहँट
बुडि हो राम राम
पन्हेरवा बुडु बरे मरड
पठलरहन लेके भोजहा घरेक मनै
का टु यि पख्ना बिनाके मोर जिउ डेख्ले रहो
‘बुक्कि कइसिक मोर कपुन्डक आइल ’ उ जानक चाहल्
पानिक टरे हरियर ओ उज्जर गुल्यार चक्का असक पैसा बिल्गाइटहे
इ खोब मज्जा भेटके लग मै भगन्वइहे ढेउर ढन्यवाड कहटुँ
आउर यहोँर–ओहोँर करके जम्मा क्याम्पसके खर्च टिन हजार सम लग्ना हुइल रहे
‘ सकु खालेम टे आपन बाबइहे का खवैबो ’
बलटके हेरलुँ
‘ उम संघारि ओइने काकुक छाइ हुइँट
उहे बरेबरे आँखि टुलटुल लाल ढेबर कज र्या र भुट्ला
हाँ डाइ सक्कर्हिँक आइल हुइ
था लका फेन गैल सालसे ढेउरे डेख मलटहे
लग्टार भुरे पानि बहटहे
उम मैटे पटे नै पाइटहुँ हेरि
जलमसे लेके भार हुइटसम सँगे रहल
उहिहे ढक्ढिउरि रुकल असक लग्लिस्
चमेल यापस पह नेपालगज आइल बा
किहुहे फेन मिनीहे छोरके जैना मन नै रहिन
एकठो छेगरिया घाँस खाइबेर डोसर छेगरिया उहिहे नै रखेडल
आपन मनके डुख सक्कु बटैहो
िजउ पुरै भभ अजन चलेहस् करे लागल रहे
ना घाम करे अको
उहेसे खर्हि लगाइहस् ओत्र झन्झेट्हा काम नै रहे
ओ छनछनयाँ पया लेले खोब हहडाइटहँट
अँवार पहल डन अवारसे जो सु हुजाइ
ढेउर चिरैं मोर घरक् लग्गेक् रुखवम् बैठल् बटाँ
जहाँ टुहुरे अपन छोटछोट संघरियनसँग बुकरि भाँरा कोइली डिडि
चकवाइ हस् करटहँट
उ कहठ्– ‘आपन करम खोजे जाइटुँ
अब टे अपनहँ कुछ करना होक कना सचमे फेन आइल
पना नकरलहस लागल
फेन इ सब चजसे िजिग कना टे नै हो
गोंहुक भिजल बोरि असक बछ्वा भुँइयम गिरल
कबो जिन्गिमे भेट हुइबि कि नै
माघ लागल बा काहुन
माघ आढा आढ रजेटा आइल
लजर टरे कैलुँ
हमार लजर मलल
जरहन्याँ ढानक ठरहा लगैना रहे
डडक लग अघरान कोकन पना
एक बाट आउर टोहार ओ मोर जौन एकठो लावा सम्बन्ढ बने जाइटा यम्ने टुँ खुसि बाटो या नाइ
रोग बरोग सब डुर हो जाइ
खुसके बाट टे महन टब लागल
हँगिया डहियाँ फाँरक लग बाँका मुँडार फेन चाहठ्
आझ भर सुनेबेर अन्खोहर लागटेहे महिँहे
चलैलेक याड आइटहे
बंगलक उ नजारामे सयर करके मन बहुट चगा हुइल रहे
उ कुछ नै सोंचे सेक्ठो
चारुओर सजना सुनके फेन मनैनके मिच्छै हेराजाइन्
गुलरया बजार कब पुिल पटे नै चलल
एक मेराइक फुलाहे डोसरसे अलग करना खेट्वा मनिक पानिमे हाँठ डारके पानि खल्भल्वइना
ओकर पिँठिम डँडुर टेल किल नाहि मिठ बास अइना मनमोहक टेल लगाडेलिस्
जिन्गिमे महिन एक्के चिजसे बहुट निरासा मिलठ्
टरका खल्हैया केने कब कटल पटै नै पैलुँ
बस संघरिया मौसिन घर कल्वा खवाए लैगइले रहिँट
लकिन डुख इ बाट समझके लागटेहे
सब जाने कवाइल बाट सुनिँट छुनुवाँ फेन पाछेसे कनकनार हुके सुने
‘अब हम्रे जाइटि ढिल हुजाइ
सक्कु सिवान पानि हेरट हेरट अँढार हुइट घुमलाँ बुडु
का करे कि पानिक कहुँ चिन्टा नै रहे
घवा मनैनके ढेउर आवा जाहसे ठोर – ठोर िजबुल हस् हुइल रहे
रहल बाट घरे बटैना
उहिहे फेन किसन्वनके लर्कनके नन्हेँ बर्का स्कुलमे पह्र्ना मन रहिस्
कबो मौलार कबो हाँसि–खुसिक बाट करट
बनजाइ जे
लेउ टे अब मै जाउ ना
खाउँ टे खाइ नै सेठुँ
मने आज महिन महसुस हुइल बा
श्याम संघारि जुन आझ साँझ टक घरे ओर जैना बाट करटहिँट
हेड मस्टरुवक सल्लाहसे शिक्षा विषय पर्हना मजा रहि कलाँ
मनमे अटना सोचठ् कि आब परडेस घुमे मिलि पैसा कमाइ मिलि
मनै लिहुरटिँट एक अउरेक आगे ओ कानेम फुसफुसाइट
रप्टल रहे
बेवाँ काटछाँटके खोब सोहावन बनाइल रहे
मने मैं केल मन पराके हमार अना जिन्गि मजा नाइ रहि जैसिन महिन लागठ
बिहान ओजरार हुइट् भरिम् हम्रे घर पुग्लि
पहलहँ ढार सेले रहे
यट्ठे बुढनीहे लाज लग्लिस्
बुढैया ओ सुखरमवा नाउँ हुइलक डुइठो लर्कनके फेन
उ नजरयासे कबो नै हेरले हुँ उहन
पाछे एकठो आगि असक टाटुल ओ घिन लग्टिक गुँजर्टि बुढनीक लग्गे आइल
डाइ कठिस्– ‘छावा भोज खैलो कि नै आपन डाडुक
अभन बान नै हटल हो ना टोहार
गारि झ्यापसे ब्रेक लगाइल
आब यहाँ यि मनैनके घरेम बैठके समय उहिहे डोसर ओर लइगिलिस्
टबहि उहे लवन्डिक बाबा महिन भर आज एक डिन यहरि रुक्जाइ कैह्के अर्जि कर्नै
हमार असल सपट टे यहे हो
भगन्वाँ कहठ् –‘ओकार एक्ठो छाइ बटिस् ओकार भोज चाहा जिहिनसे कराडिहि टे ओकर सब पुरा हुजइहिस्
झिलमिलियाले कोन्टि चक्मकाइल्
मैं बटैम कि टु बन्वाँ मनिक रज्वक राज्य रोज्लो
अब आपन भोज कब खवैहिँ ’
काल्हसे टे एक महिनाके लग बिडा लि
उहेक् मारे उ डुनुजाने भुइयम् गिरगैलाँ
अनारकलीक फेन स्कुल डिरेस नै रहिन
बर्डिवा मिट ओ गोरु संघरिया ओकर संसार रहिस्
रज्वा अप्नेहे फुस्फुसाइ असक बोलल
हमार कयाके लका फेन
‘छोट लर्का ओट्रा डुर नै जइठाँ
ओ एक डुइ जाने बौसा डर्ना
जब सक्कु ओरिक झलारि जुटिँट
अइसिक करट देखके ओकर भैया बहिनियन भन्थे– ‘तँ बाघको मासु चोर्दैछेस् ’
काल्ह बजार जैबो
जहाँ चैनार बा खेटवा–डिह्वा
उहेमारे काह अगट टनु संघार लना सलाह हुगइल रहे
पालैसे सहुन् हुका डेल
यहोंर बठियाँ बुह्र्यन जुन हर्जालि गोंरि लेले आइल रहिँट
उ डाँट मिसठ् ओ लहाइठ्
एकघचक औइन ठन जाके िजउ टगैलुँ
कमाइल पैसा उ खर्च नैके सजोग लगाके बचैले रहे
आशाराम संघारिक घर पुग्लि
कहर आज यहोर
बलटके हेना जर नै लागल
परडेसु वहाँसे फेन नेंगडेठ्
‘मै ठिक बटुँ डाइ सुटक लाग ठाउँ टमान बा
उकुस – मुकुस करटि रहुँ
हँठिया भगटि रलक् गैंजि च्यापसे पकरल्
ठोरचे मुरि उठाके हेरनु हुँकार मुहारमे फे ठोरचे लज्जा के रेखा डेखाइटहिन
अँअँ नेपालगजसे अइलुँ टे
बुनिलालके बाट सुनके बुह्र्या चुपाजाइठ्
महिन झक्झोर्नै टब मै झझ्क उठ्नु
खोब मज्जासे मनैबि डसिया
बाबा डेउहरार पुगल्
छुनुवाँ मिस्टरियनके सब कामढाम महा घनसे हेरे
नै लैजाइ पर टठया
हे ढोडारब
उहेकमारे हमार मन्से कुछ खेलौना बिकाइक लग मन्जुर हुइपरि
ख्याल्वारे–ख्याल्वारे इ बाट पुछ्लि
एकठो उठाके खाइ सु कलु
टबहि उहे लवन्डि चम्फा हाठ ढोइना पराट लैके आइगिलि
एक कोिटमे टुहरे सुजइहो
ठाँठ रहल रुख्वक आँजर–पाँजर
ढेर डन हुराखल रहे
महनहे हेरलाँ फेन नै
हेड मस्टरुवा नेपालगञ्ज जाइक लग बटाँ
बुढनीक जलम कौवक आँरामसे हुइल र हस्
जे खास रहँट डडक
छ से डस कहो
नोटके बारेम पुछके कयामे बैठल रहुँ
लिज्जिक लग्गे जाइक खोजल्
आउर केउ डकिहे खोज्टि रहे
टभु टे गोर कइसन ढुरेढुर बा
बुडुक सँगे आझ सबकुछ ओरागइल
मै हा हा कहटि हुँकरा भरटि जाउ हुँकार बाटेक
डिन बुरहि बुरहि करटेहे
छोट्वारि मनैनके अक्केलि अक्केलि रहिँट
‘रुको ओ हेर्टि जाउ
मोर मैगर मिनु
’ ओहा कलाँ
आपन जोर्यक सँगे बिटाइल् उ चम्पन डिन खोब सम्झना मेर रहिस्
छुनुवाँ मौका मिलट सम रविनसे भेटघाट कैटि रहे
हँ यारके का कहान
‘ भुख नै लागठो भैया
ओ ओकर हर्डेर्वा झोला फेन उहिहे ठिक्के लग्ठिस्
एकठो जोरसे डरलग्टिक बोल आइल
टाटि लगैना बाँसक घारा
गाउँक लेबर लगाके आपन ठेक्कक् काम ओरवाइल्
गाउँ चौबट खेवाँ खेटवा करट डन गुजरल
अब चलो बिहान हुइ लागल्
डाइ होटलेम भाँरा मिस्ठिन्
रारक उँप्पर छुटि छुटि ग्यौँरि फुडुर फुडुर कर्टि रहिँट
आपन–आपन काम छोरके
बरे बुडी कनास लागट कि का
उ फोहैटि डौरठ्
बाँस महा ढेङ्ग हुइना चाज हो
पठरिम ओँडरल मेरमेरिक बाट मनेम खेलैटि रहुँ
कहाँक सरसकार कहाँक वागट सटकार
डुनु बाबु मिन बनाइ लागगैलाँ
सकु जहन लग
ओस्टे खेटवा हेरे पर्ना
फेन आपन उहे खेट पहाइमे भुलाइ लागल रहुँ
बस खोब सुग्घुरके मुसुक्कसे हँस्लि
उ मन्डिलिम सुट्जाइठ्
उहिहे मन्डिलमे सुटल डेखलेठिस भगन्वाँ
जेठ महिनाके मुँना असक घामेम मैंं खेट्वा नै जोट्नु
भैया नै मानके चल्जाइठ्
ढन–सम्पटके नाउँमे ठोरचुन जग्गा बा
रज्वा आपन खेट्वा जोटल ओ सिता भुवमसे रज्वक वहाँ आइल
कुछ सजढज ना संगार – पटार
सेमक डाँठ कल
बिहानके बाबा अन्गुट्टि उठाडेहल
उ भरना हुइना के डोसरा याज
उ लवन्डि जुन चुमचम ठर्ह्याइल हमार बाट ओनाइटहे
कोइ आँजरपाँजरके मनै बटाँ टे
सबकुछ बिसरा डरबो कलेक
जब सबकुछ साठ रह टे कोइ कडर नै
ओइनके आगे एकठो बरवार घर फेन रहे जहाँ डुवार एकठो बर्का मोँका ओ एकठो छुट्कि माँेका रहे
बन्वाँ गैल बुढनीक बाबा घरे पुगल
‘पानि हस बहना जिन्गि सरर बहके चल्जाइ
ओ यार सजाके यान लागल आपन डगर
सक्कु चाज अप्नहें कैना जुटैना खैना ओ बेल्सना रहे
बाहर अउरे छन्डानिक बास आइटहे
काह डाइ फेन कहटहे
हम्रे यहे मर्जाब् कि काहुन्
हायसमे झुँरके अइलुँ
मुर्गिनके झनाझन बोलसँगे ‘टाकुन्झ्याँङ टाकुन्झ्याङ ’
एक घचक नकलु गाउँओर
खै डडक मनमे का बाट चटहस्
विचारिहे डिक लाग्ठिन् कि का
बजारेम् मै हड्यार बरफ डेख्लुँ
गाउँभरिक किसान मिलके पुजा कैठाँ
मन फेन झसगसे हुइल
मने पिलर्वा नै रगेड्ठिस्
सँगे पहल एकठो सँघरया कहटहँट
म लजाके हो क डेराइल िजउ
आपन बरे – बरे आँख आउर बरवार – करैट ठोरचे मुकैल
उहिन पटा नै रहिस्
ओकर डाइ फेन अस्टके सँप्रा डेठिस् ओ घोट्टइलके लह्वाडेठिस्
महा खुस लागल
मोर घर खर्हक छँप्राले छाँइल बा
राट गुजरल बलटल अँइठ–गुँइठ कैके
मनेमने कुछ लावा काम कैना सोच बनासेक्ले रहे
जहिया फेन
लावा घर बनाइबेर मनै नक्सा बनवाँइ जाइँट
जन्नि मनैयक आँखिमे अउरे जन्हुनहे डेखे टहे
मुले अा जारेम फेन का जैना हो
कुछ घरि परसे संघारिक काकि भाट लेले अइलाँ
बेन टोहार बटाउ
बडयक आरछनमे रोडके आँजर – पाँजर
इ डिँउसे उ डिँउ छल्कटहे
का का हो बाट फेन हमार
घरौरा गढुरिया ठाँठिटिर जुटे चलो रे रे रे
पन्हेरवा बुडु कुलवामे डुनु मुना ठोक्ठाँ
हह – बलबल खोब सोहावन रहे उ समय
पुरुइया बयालिक सर्ने–सर्ने
ढान खर्हिएमे उहुज सिझके भुजिया बन्जाए
ओकर बारेम आशाराम संघारिसे कइसिक पुछु
आउर जाने फेन लेस्लुस् लेस्लुस् सघाइ उठिँट
टनु जाने मुकुराके कल डेलाँ
मिठ खैबो ओ सक्हुनसे भेटघाट कैबो
बाट करेक लग टे सारा िजिग परल बा झे
माघ हमार थारु जातिनके लावा साल
अपनेनहे टे अटे उझनमे ढरना बहुट खुस मलट महनहे
बुनिलाल आपन घरक घरगोसिया रलक कारन सब जाने ओकर बाट मानिस्
बेर खाके पठरम ओडरल डनभरक बाट सिट रहलुँ
कमरा ओहोरले नँडैना कोससमे लागगइल रह
फारह कोड्रा हँसिया बाँका मुडार खुर्पा पिटैना
काठा ओराइठ् टे सब मनै प्रसाड लेले खैटि पिटि आपन आपन घर ओर लग्ठाँ
एक पाँजर खटोलिम बैठके ढिकरपुजान बरापु लसरि बँटटहे
आपन आपन मोहरा बाँढ्ले रहिँट
बर्ह्नहा लर्का घरे पाले नापरे कैह्के छुनुवाँ छेग्रि चर्हाइ जुकुर भएको टे किस्न्वक घर छेग्रहवा बनाइदियो
पह आइल मनै पह परल काहुन
सक्कु जाने चिल्लैना
बाट फरछाइ रज्वक वहाँ जैना मन सम्झल
बाँस बार्हेक ढेउर हुइठ टे उहेहे बाँसक बखार कठाँ
अहँ मै बुडुक बाट नै ओनैलुँ
फनफन फनफन
जब बाबा ओ मै बुडु भाट ओर्वाके आइबेर
उ बच्चा चोटाइल् रहे
कुछ डिनिम बुढनी कहाँ कट्रा बल ओ कठार जोर उर्ना कैह्के जान रख्ले रहे
का बडारक रहे उ समय
एक घन्टापाछे रज्वक ओ धर्माधिकारीके अपमान करल आरोपमे जन्नि मनैयक भुट्ला पकरके बाहर निकारडेलाँ
बाबा अक्केलि रहे
‘ हाँ हाँ डाइ हुजाइ
बुढनिक पँज्रे जाके फुरफुराए
घरेक माहोल डेखके पटा चलटहे
मेठवा फेन ओकर काम डेखके हेल्फर मिस्टरियामे काम लगाइलग्लिस्
भैया कहल् ‘मै फेन डाडुहे भोजेम जाके कुछ डान डछिना डेम कैह्के सोचटुँ
उरडक रुखवक बाट बटवाइँट टे सब जाने हार मानिँट
यहोँर पन्हेरवा बुडु फुलालेलाँ
छोटमोट चिम्टा डिन भरभर पर्हे
मने डगर ना भुलाउँ कैह्के एक डुइचो पख्ना हिलाए
फेन लुग्रा घाल लेबो टे डँडुर होजइबो
मोर कोइ चाहना नाइ हो मोर रोजाइ फे कोइ नाइ होइ
महनहे उँकार भेट करैले कुछघर खोब रोइल
टभुपर डिडि महिन् खोब माया करे
‘आब मोर बन्वाँमे कब्बु फेन नाआइस
हम्रहिन इ खबरले कइसिन कइसिन बनाइल
ठोरचे मुकुरैल
ओसिक टे फुलमटिया अस्टक नन्हें रोज डिन सुग्घुर रहना मन पराइठ्
बुढनी डुवारिम ठह्र्याके ओइनहे हेरटहे
टबे टे सिहरल रहुँ
घुमट घुमट खेटवक पाला फेन ओस्टके आए
डाइ एकठो गिड गाइस्
गारा मिस्टरियन फेन छुनुवाँहे मन पराइस्
अप्ने हरो डाइ–बाबन खवइना–पिवइना उमेरमे बिना काम यहाेंर–ओहोंर कर्टि ठिक्के
टब बुढ्नी बल्जब्रे उरना सौक छोरल
एकफाले कलंकीक पुल पुग्के पटा चलल
इ बाट लेके चमेलीसे हमार ठोलिबोलि फेन हुइल
ओ हो राम राम संघार
मै अब डिडिहे का बटाउँ
पहाइक बोझा जुन ठपलके ठपल बा
का ओइनहे पटा हुगइलन
उहेक ओरसे आपन भैयाँ बहिनियन फेन हलि उरक सिखिँट कैह्के सोँचे
एकओर पर्हाइ फे अस्टे बा
सहरमे बुढनी पहिलचो आइल रहे
जे ढेउर इ याडसे भागे खोठुँ
जिन्गि कटुइया ओइने होइ
हाँ बाबा पुगल बा
डुम्निडुम्नापर झिलङ्गि बोरा भेन्डि लगाइँट
टब टब सुनुँ
ठिक्के मै आपन बाबुन सम्झलुँ
टब टे मैं आझ टुरे जइम् ना डाइ ’
किहिसे रिसाइ इ जिउ
उहेक मारे हमार सम्बन्ढ बल्गर–सुमढुर रहेक लग टुँ फे राजि–खुसि हुइ परल
मसुरा बर्हाइक लग बटाँ छेउटि फेन टे रहि
एकघचिक ओकर भिट्टर गुच्मुचाइल् बाट फर्छिन हुइअसक हुइलिस्
‘टै हम्रहिन का कहले ’ रज्वा पुँछल
एक टफ बाट केल कहलुँ
लसरि चाहठ्
कुहराले सकु ओर ढुम बा
टे कबो ओहोर्किक बगाल
क्याम्पसके फिस एक बरसभरिक डुइ हजार पाँच सय
बुडु महिँहे माफ कैडेहो
राटके कुल पुगाए टे उटर्ना सजिल लागे
उहिहे जर्वा पाइक डर नै रहिस्
मने अस्कल हमार डिन काम कम डिमाक ज्याडा चलैठि
ल टे ठके बा संघार
सझिया कुल्वा रेरा लग्ना काम कैयौं गाउँक मनैनसँगे हुए
उ ठाँठ कौनो जवानमे कौवन्के रहिन
कुछ सुनाइ जाइटँु
‘मजासे जाइस कान्छि
यकर लग घरक गढुनियाँ जिम्मा रहिँस्
पना समयमे टे ठोर बहुट पह परल
लडियामे खेचुहिया डेख्लेहठ्
खेटवम सब हस् घरेक मनै पठ गइल रहँट
‘महा मजा बाट सुनौलो झब्ल्यारु हम्रे फेन मिनीहे कुछ डि ना ’ कजरौटि लागल पुटलिया कहल
फुरेसे हो
अढ्कल्रे निडमे बाबक पाछे–पाछे घरेओर नेग्लुँ
कहाँ जैना का कना हो कैके
यहोंर भिन्सहरि जन्निनके फेन उहे मेरिक काम उढियाइन
टब आपन बुडुहे फेन खाइक डिहिस् काहुन
कोनम बचपनके याड सिमोटके
किसन्वा बुनुवाँहे पुछठ् ‘बुनुवाँ रे असौं टोर का विचार बा ’
सारा गँवलियन मिलके बाँढेबेर फेन करिब अँठवार लग्ना
अइसिक पकर्टिकिल
उ डिन सब डिनले सनच पटाके सुट्ठाँ बुडु
अब उप्परसे लिखके आइल हुइटे पक्कै हुइ काहुँ
समय डिन बिटल एक डिन डाडुक भोज हुइलग्लिस्
जहाँ सबकुछ अटाइल रह
यापसमे डसया ओ डेवार वसेस सांकृटक कारेम कना
कबो आपन भैयइहे उराइक लाग ठाँठेमसे ढकेल्ना
ओटे टे मोरो हाल बा हेर संघार
यहोंर मिझ्नि फेन आजाए
पाप पुन कटाके फेन आपन काम मजासे करे परठ्
घाँस लप्लपाके लौझि बगाइल् काइल–काइल लौझि कट्रा सुग्घुर हुइल्
गोंडक फुला भुरभुर्वटि कि गेंक्टा भुर्ना पक्रे निक्रिँट
उप्परहे मुरगक सिकार ओ फिंड्वा फे रहे
महिन आउर अट्पटावन लागल
कबुकाल बुढनीहे चिन्हल असक कौवा मुसुकसे मुस्क्याए
हे भगन्वाँ
आपन डाइहे सखाए
घर सकु अब डड बनाके रह
इ पुर्खा अट्रा पुरान रहिँट कि पहिल सुरुक ठारु ओ जन्नि
बिहान हुइठ टे झरालिनके अघरिया हाँक पारठ
मै आउर मोर डाइ किल बा
प्यारि बुडिहे हेरटि रहनास् लागटहे
उ मजासे पटा पाइटहे कि ओइने ओकर सहि बाटहे लबारक खोजटहिँट
आउर फेन का – का खेल हुइटहे
भानु काइल फुलुङ्गा फुलाइल्
जल पानिले परछठाँ
मुले अा राटके कहाँ जैना हो
ओइसिन बाट नै हो यार
प्रगन्ना कुल्वक मोहरा लागे
का हुँकार बाटसे मै उहिनहे बिसरा डरलुँ
उ वहाँसे फेन नेंगडेहठ्
ढिरे ढिरे उ आपन डाइक गाइल लर्का फुस्लैना गिड चाहे जइसिन रलेसे फेन मन परे लग्लिस्
हाँ हाँ बुड हो जाइ
बुढनी पटा पाइल कि जब जब उ टरे गिरेलागठ टब टब बाबा उहिन पकरलेठिस्
मने कबुकाह मनेम लागट
लावा कुटाइल चौरक भाटक लवाँगि खवैना चलन रहे
सुरु हुइल् काला बजल् ठोपरि बाबक् बैठ्ना खालि
सब कुलुवक पानि कोँइचिरिया पारके टान लेना
आपन कागजाट लेले
अट्रा नम्मा डिन
कबो कापि किटाब लेना बा
महिन डेख्लि टे हडरबडर आपन गटियक भिट्टर नुक्वाइटहिँट
ओ हेरो आझ हम्रे यहाँ सँग्गे बटि
उ डिन जाट सोहावन्
टे अट्रा ढेउर बट्वा डरलो झे
हुँकार उडास उ जवाफ
सब लका कढाभर हजारौ सपना बोले भराना हुइ आइल रहँट
मनके नँड पर आझ टे
मुले गैल साल ओ इ सालके नजारा डेखके खुस लागल
इ मिझ्निमे मैंं आपन बख्रा खोजहि परठ् कना महिन नै लागठ्
डोसर काम फेन सिख्टि जैना
नुवाइ खोजल बाट संघारनठन छटाछुल हुगइल रहे
टबसे नँडे नै परे लागल
कोर्विनके जिउ चिचोह्ना असक गारि ओ रानपरोसके मिठाइ असक मैंयाँ कबो कबो बुढनीक हिर्डामे हुरडुराइस्
ना टे बोल सुने
खै का करे आझ
ठिक बा पुछडेम
कहठ्
बरे राटसम करोट लेटि बिटल पाछे ÷ बजे ओर निड परल
आझ टे आउर सुरक सकार
लगभग नौ बजे ओर
ढेंकिक बोल सँगे जन्निनके ओंघि ओल्हाइ लागिन्
उ घरि मोर हाल कइसिन हुइल
कुछ डिनमे उ आपन पुरान घर भिँगारके महल बनाइठ्
ओइने डुनु जाने फुलैलाँ
जहोंर हेरो सुनो खेट्वा जोटुइयन किल
मने यहाँ उ ना कुछु कहे सेके ना बटाइ सेके
इ डेख्के ओकर संघरियन और हौस्यइलिस् –‘टुँ बहुट हिम्मटिहा बटो ’कलिस्
बगाले उरके ओइने फूला खोज्लाँ
बुनिलालके ढेउर पुस्टा किसन्वक घर कमेरा बनल रठिस्
बुडसे अकेलमे भेट ना होए
डकि फेनसे चोटागैल्
‘हरे अभिन संका
खेल्ना मन लग्लेसे मज्जासे अंग्नामे खेले पाए
टब बल्ले बस हम्रहिन नेपालगञ्ज पुगाइल
कुछ खेलके कुछ पहरके समय आपन रफ्तारमे नेंग्टि रहे
मने डुःख नै मनहो यार संघार
मोर लाज नै हो क का
मोर परका डुइठो बाबुनके बाटै
आझ िजिगक इ ढारमे
जब फे बुडि–बुडि अइसिन् मनै
मुले अहँ बना कुछ बोले लपक – लपक चलडेल
ठोर–ठोर सोठ्याए टे सन्झाके बियार छिट्जाइए
आझसे घरसे बाहेर जाइटहुँ पर्हे
छुनुवाँ आपन बाबक बाट घुमाइल्
एकठो किसानके जन्नि आपन कमाहिके कुछ हिस्सा डेहक लाग टयार बा
टब हर बर्डा मचियैठाँ
‘मै आपन करम खोजे जाइटुँ
जब बिहानके जागल टे उ रोइलागल
एकठो ठारु मनै छट्रि बिनटहिँट
पँकहा माटिक पानि गैलओँरामे ढान भसरल रना
गुलाबी रङ्गके कुर्टा सुरुवालमे
उ आपन छावक बाट बटाइ नै सेकठ्
जस्टक उ नेंगट बन्वाँओर जाइठ्
अँढार – अँढार अस हुगइल रहे
कुँवक जुर – जुर पानमे हाँठ गोर ढोगैल
ओइसिक टे बुढनीक बान नै हुइस्
सम्झटि रठुँ झे हो
सम्झबो खोब
कोइ नै डेखहिँ टब टे लाज नै लागि काहुन
महनहे खोब मजा लागे
भेट फेन हुइल टे पलभरके लग
मोर मन का सोँचमे भुलाइगिल रहे
घरेम नाच डेखाइबेर फोहैटि बुडु रुपिया डेलाँ
मेठवा सक्हुन गुल्मी जैना बसमे बलाइठ्
डोसर सालसे पिपरक रुखवक चारुवर हरयाइ हुइ लागल
डौरट घारिओर गइल
फुलुङ्गा टनिक भारि रहे
िजिगम सबसे करा लना काम
घरसे निकर्टिकिल लटवाहस् बने परे
पहिले हम्रे सक्कु खेलौना डोकानमे जाइ
जहाँ उ बैठे सेकि
आझुक डिन नजाने का करे महिहे गाउँ घुम्ना लागटहे
हम्रे सुखाइल् पटिया ओ काठक् खन्डाले बरे भारि होलिका बनैले बटि
छावा यिहे हो क्याम्पस पहर राखल
मने बाट फरछ्याइट हेरे आइल मनैनके भिर ठोरचे किल गुनमुन गुनमुन करल
छुनुवँक सिप कुछ नै रहिस् उ लेबर काम करठ्
मुले ढेउर नै
‘ टब कब हो टे सुना
ओकर पाछे गर्हावर सुरु हुजाए
गोल करे बन्वाँ पर्बट्वा जाइँट
किस्नान डाडुनके कहाँ कहाँ पुगरख्लाँ
ओकर डाइबाबा मन्से एक न एक जाने ओकर नाउँ लेके बलइटि रहिस्
ठोर– ठार सा हो काहुन हो बुडु
उम अब टे खुसयाल खवाइ परल काहुन
बुढनीक लाग आब कुछ नै रैह्गइलिस्
टिकस काट्के नन्लुँ सुरु हुइ काला अठ्ठेहें बैठो छावा
ओइने आइल पाछे कयामे केही हला कम हुइल
बलटल खेटवम पानि जाइटहिस
परछा लगे आइटहे
बाबाकमे ढोक लग्लुँ
कोइ टना टावन काटे – पनाइ
चारुओर बिल्गैना चिरैं–पन्छि बन–सवाज रुख्वा–बरिख्वक छाहिँ
‘इ सिट्टर छाँहि रहल मिझ्नि खइना ठाउँमे टुहिनहे पुगइनँु
ढर्रिढर्रा गँज्रल रहे
डिडिक कहल बाट मनहो
बहुटेक मनै लोहक टरवाल ओ भाला बोक्ले रहिँट
–‘नाइ नाइ ’ सिपहिया फेन चिल्लाइल–
एकजे औरेहे इसारा करटि वा एकजाने औरेहे डो¥याइँट बिना रोकछेंक
हँ मै कल टे पास हुइल बटँ◌ु
अप्नेक पर्हाइ कहाँसम
अब करम घर जाइटह हमार डड
खेटवा ओर निकरल बा
सब बाट टे उहे चठम टे लखल बा
सकु जाने बुडुसे राम – राम कहट सेवा ललाँ
सहर बजारके गार घोरक पपाँसे मजा टे
उहेक ओरसे बुढनी आपन डाइसे मजासे बट्वाइ नै पाए
एकठो डेँउटा सपना डेखल
याम संघार फेन अइलाँ
एक पाँजर मै मनेम मेरमेरिक सवाल लेले
‘यि रज्वा हुइट ’ केयट हालिहालि कहल–‘यि रज्वा बाट फरछाइठ पुरा डिन रोज डिन
महिहे सोझे असार डुइक घटनामे लैगैल
कािहक भहर मन अब चगा हुगइल रहे
अस्टेक डिन हप्टा पाख करटि
अब एक महिना पाछे फेनसे भेट हुइबि
डमके रोगि रहिँट उहाँ
कुक्रा बिलरिया हँठिया ओ मुसवा घरे घुम्ला
उ जबाना खेटिपाटि कैनासे पहिले
‘मै काठा सुने गैलु टे पन्डिट्वा कहल कि सचसच बोल्हो झुठ कबु नाबोल्हो
गारा लगैना पलस्टरके ठेक्कक् काम पाइल्
बुडु ओरैलक सोगमे बाबा कमजोर हुगइल रहे
बर्दियक बन्वाँ पुगट घरिम साँझ हो राखल रहे
नानेंगिस चुनु पानि–पानि गोरा सरि ओ किर्वा कटहि
अम बाट यहाँसम पुग राखल टबट
हह ह
बिलरिया कपारिम टोपि घालल्
‘टुहिन उ मन परठ ना चुनु ’ डाइ पुछलिस्
इ मनेम जुन अब कब भेट हुइ कैके
‘ए टुँ करम खोजे जाइटो टे मोरो करम पुछडेहो का हुइल बा
डिनभर लेबर मिस्टरि लगा लगा मकान उठैठुँ
राटके लड–लड गिरजाइठ्
इ बाट पुछ टे डेहो का कारन बा ’
माटि उम्करे कैह्के पुजा हुइठ्
‘ओइ लाटि ’ बुढनी बोलल
टुँ हँस्ना गोहवक गोरक अंग्रि केयट टु आपन कान चिक्टो
टबहि बाबा बरे बेर सोँचके भिट्टरसे बरे नोडुरके बोलल्
हला करट चडेलाँ
खोलके हेलु
पाछे डैंलेसे ढनचोर चोराके लैजैठाँ
गिड ओरैनासे पहिले
इ मन हुँकार लग बस एकठो गवलिया नाटले हेरल
इ जुन अभन सुले बा
खेटवा लगाके सरल हाँठगोरके बाट उठल
उहेमारे उ ढेरहस किस्नान घर बनाइल् ओबरामे सुटे
ओ सँग ओकर भैया फेन यह पह आइल बा
खोलेबेर माटिक घोरवा रहे
एकचो आउर गुल्यार पैसा एक लुग्रमसे डोसरमे बिछ्लटेहे कबु खुल्ला हाँठेम टे कबु बाँढल मुठ्ठामे
‘हँ हँ महिँहे खोब बिचमे डारटो ना
यापसमे लावा भराना हुइना लकनके भरभार ढेउर रहे
महिनहे मजा फेन लागठ् यहाँ अइना
ढोग– सलाम लिट परसाड खाइ मलल
‘का टुँ उरना चाहटो छिह्लइलि चुनु ’ बाबा मुस्कुराइल ओ पुँछल
घर पुगके बेरिओरि खैठाँ
उ कौनो डिन मैंयाँ करले रहे
बुढनी उहिहे गर्याए
चठ पहके कुछ कठाँ क
अब जाइ ढिल हुगइल
हम्रे डुनुजे चिमचाम हुगइल रहि
जब गेक्टा कट्नाहस करिँट टब्बे
वहाँ ढुमरिम चिम्टा नेगटटाँ
बँचल ला सघा डेहट घरम ढ उहजगइल रहे
खेट्वम गाउँभरिक अखोरियन रहिँट
घर जाउँ डाइ–बाबन सँगे रहो डसिया मनाउ
यहोंर डौर्ना
िजन सच अब ढेउर चल
बाँसक बखारि फेन बनाइसेक्जाइठ्
रारा अनारिमे घाँस बनठ्
ओइने जस्टक उरिँट ओस्टक उ फेन उरे
पन्हेरवा बुडु चिमचाम सुन्टि रलाँ
नेपालगञ्ज ओर लग्ना सल्लाह कर्टि
उ आपन गोर हेरठ्
अब घरे ओर जाइ कैके उल उ
अंग्नाभरिक मनैनके मुहाँर ओज्रार बिल्गाइ लागल
बडाइ मच्छि मारके नन्ले रहे
बचपनसे आझटक उहे एकठो बगर हरगर संघरया बटाँ
याम संघार फेन मोर लग उहनसे बटा हुइँट
‘राम राम हो बुडि
माघमे जाके फेन फागुनमे जइहक पना रहे
अइसिके थारुनके खेटि किसान करुइयनके काम ढन्ढा बहुट बा
पुस माघके जारेमे ठेठ्राइल हस
मुनामे झाला ओ पैराँ डारके पानि फुलैठाँ
पुगब जे संघार अब कुछ घर परसे
कहिना बिरकुल डिलसे कहि हमार बिच कौनो बाटेक डुग्ढा ना रहे
डाइ कठिस् ‘कनु टे जिन जा कैह्के टैं बाटे नै मनले
डम्मर्वापर चौर्हल् टे पट्निपटानके घर डेखल्
मेजर अंेजी बसयके अभन कुछ नोट बाँक रैगइल बा
आपन पाछेसे उहे प्यारि बुडि आइटहि
छुट्कि बाबुहे जुन प्यारि बुडि आपन कोनामे लेले
ओइने सँग सँगे सैयर करठाँ फराक संसार हेरक लाग
खेटिकिसानि काम जिउ जिवैना÷जिना किल नै हो
लिखक सिख्ना मौके नै मिलल महिँहे
का कहटि
उहिहे कोर्विनहे सम्झल् ओ कोर्विनके गइना गाना ओकर कानेम बोले असक कैलिस्
नाह
बर्खा छेक ढह्र्या खोङ्घिया लगाए ओ मच्छि बझाइ लैजाए
चकस मन मुझागइल रहे
मोटरसाइकिल रहुइयन मोटरसाइकिलमे
ना टे बयान करे सेिजना ना सडसे बटाइ सेना
नेंगे लागल गारि
घाम हस् फेन नै जार हस् फेन नै
मैं गोरु ओ भैसिनियाँ चराइ डिह्वा ओर लग्नु
मुले पहिल डसिया हुइस् डिडिक वहाँ
उम कुछ नै यार संघारनके
नेपाल भरिक सक्कु मनै
उ भुइयाँ मनिक ढुर झोंकल निक्टलकमे ओ फेन उठल्
अँ अँ उँ उँ महन ढेउर बहाना बािज नै चाह बरे लविड हस
बचपन जो हुँकारसँगे गुजरल
मन्डिलमे भगन्वक् आघे अट्राबेर का मङ्गलो
टुँ रिझा डेहे जैबो
ओइनहे भेना डेा
चमेलहे हेरके टे अभन िजउ नै भरल रहे
महनहे अभनसम लाज लिट रहे
मने घरेक भिट्टर खुसि रहल परियार समाजसे लरक लाग कुछु नै करे सेकठ
हम्रे डुनु जाने लावा भराना हुइना कोठाओर लग्लि
मोर मुह मनसे एकफाले बरा चौंकस् बाट निक्रल्
आपन हरडनक हस् उहे लगाममे रहे
छिट्राके छिट्रि–छिट्रा हुगइल
बरवार कना कौनो छिट्रा नै रैह्गइल
सच बोलके उ डिनिक बेपार अक्को नै हुइठिस्
टुहनसे कल कहाँ डुर हुइल बटुँ
बाँसक खैंचा गैंजा बनठ्
इ समय कमैयनके लग भाउ खोज्ना समय हो
‘मक्रा मै कब्बो नैडेख्ले रहुँ
’ ज्ञानी हलहिल्ले कहल्
ढ्यान डोरा भुँरियाइ हस् उरझुरुराइट जाइटहे
छोट चोँच रहिस्
ठोरे खैलेसे फेन पुग्जाइस्
बहान पठर भर कटाब टटर – बटर परल रहे
मै डाइ ठन गइलुँ ओ गोड लाग्लुँ
महटाँवा मनके बाट बुझ राखठ्
अकलक लकनके नाच फेन
जट्रे मजासे टेकइ घुमठ्
पहिले टे जाने बुझेवाला मनै केल घरबार हेरिट
‘यकर लग डोकनडर्वइसे बाट करि न
टे पँज्रेक सख्लहरा जन्नि खिट्कोरिँट
कहटि बुढनी ठाँठक डोसर हँगियामे भुर्रसे उरके गइल
बाबा अस माघ लहाइ जाइ कहुँ
उँपरसे चडोल ओ डोल लेले नगके जाइ पना
फुलमटियक स्कुलिम छुट्टि हुइठिस्
सक्कु लडियामे मिल गइल
घरक आँजरपाँजर लगाइल मेंवाँ निमुवाँ ओ अमारिक रुख्वक जरेमे रहल मल ओ फल खाइ अइना चिरै आपन बसेँरा ओर गइसेकल रहिँट
मजेसे टे पुग्लो
कहाँ बचट करि
कुछु नहिँ
मन परना मनैनके हर चालमे यार
बयालिम फेन उ पानिक पिए असक लग्लिस्
अइसिन मजा ओ काम लग्ना पहुरा के डेहल हुइ
हे टे कबकब सुले परल रह
कौहापर ढेउर हस् उहे काम करे आइल
कइसन लागल हमार गाउँ
खर्ह रारा ओ चुर्कि घाँसक बनठ्
जब बयाल ओर लरम लरम भुट्ला फरफरवइठिस्
डेवाल लगैना जोर मिलैना ढागा लगैना घन्टि लगैना मसाला लगैना पलस्टर कैना फन्टि लगैना जइसिन हर काम गहिँरके हेरे
के कसरी हुन्छ महटाँवाहे के कस्तो हुन्छ
हर साल डसया आइ
उम चाहे जा कहो
लि टे आशाराम संघारि
डगरभर मै सिट रैगइलुँ
डुनु टोपि पानिमे गिरगैल
किहुहे मजा मन्ना किहुहे हिवइना उहिहे मन नै परिस्
डाइ कलिस् –‘बुक्किक बास हो फुलु
का सहि का गलट के परख छुट्ट्याइ सेक्ना नै हुइल हुँ
जब फेन बोल्बो टे सच बोल्हो कबु नै झुठ बोल्हो झुठ बोल्लेसे पाप लागठ्
डडक काप छाटमे लगाके
आपन पो – ढो बोके
यार बुडक बाट म बुझे नै सेलुँ
ए टबटे ठिके बिचार बा
कोइ ढेंकि चुक्का पर्के
भिट्टर पैठबो टे अन्ढार घर डर लग्ना मेरिक बोल अइना हुन्
नै खवैना हो
बुढनीक रुवाइ आँढिले बाँसक भोन्डा लरटहे ओ आगि लागटहे
रहे नै सेक्के बुढनी फड्रुक्कसे आपन ठाँठेमसे बाहर निक्रे
‘हुइल ’ रज्वा कहल
‘टै ’ रिन डेहुइयक ओर अंग्रि डेखइटि कहल रज्वा
चाह सँगे रोट खाके
आझ कसिक ठर्कागइल बा
उ डिन पन्हेरवा वुडुक महा कर्रा
कोर्विनके ठन रहल लिज्जिहे नानके बुढनीहे डिहिँ टे बाट फरछाइ
बस डुइ मुक्का पिट डेलुँ
आपन मनेम लागल चोट अप्नहें बटाउ
चम्फा मोर बाट सुनके एकघचिक चुमचाम होगिलि
ढेउर खेटवा रलक ओरसे
डाडु टुहिनके लग सुटना पठरि लगाडेले बाटि
यिहिहे कठाँ डसिया
घोंघिक टिना रहल डिन
मुले पाछे बहाना बनाइ नै पैब
ज्ञानी बिसैटि उप्पर बड्रि ओर हेरल्
बाबा मोरलग डुइ–टिन छिम्मर सिकार भुज डेले रहे
जब इ सब आँखक लजारामे आइ
मोर घर टे हो अब
ओस्टे हुइल आझ
लावा मनैन सँग बरटया बनके जैना
डाइ रोटि पकाडेले रहे
राट बिराट सब जाने हारिकहौसा आपन कामेम डँटल रहिँट
उँकवारभेट कैके जो िजिग गुजरटा
टबे ओइनहन् हसयाइटहँट
लर्कनके मैयाँ–मोह टे हुइल
उ डोसर डिन बिहानके उठल
इ सब बाट मै फेन कबुकाल बुडुनसे ठोर – ठार सुनके हाँ – हु भरे पुगजाउँ
उ इ अँढार राटसे डिनक ओजरार ओर जइटि उरके
चमेली क्याम्पस साल ओहरले जाइँट
क घर जाइट
अँढारे हर बर्डा लेके खेटवा पुगिँट
एकजाने मचिया भाँगटहिँट
बघवा ओ भलुवा जेबरक खैना खाडेलाँ
ल आपनक टे बनगइल
अटरा ढेर घरेक ढिक्रि खैलि
‘हा फेन
’ ओइने जोरसे हँस्लाँ
ओइनके घर बुढनीक असक रहिन
बिना कारन बटैले ओ बिना कौनो बखान करले
कबक आइल रह
बिहानक बचल रोटिक खाँरा बा खइबो ’
आइल बरटियन टिट–मिठ एकछाक खवाडेबि उहे हमार लग भारि बाट हो
कइसिक बयान करु मै
अपन पेट टे पल्टि
कहाँसम जाइटि अपनेनके
का अा फेन कहे नै मल क का
झाउ–झाउ बर्खामे ढान कट्नि मचे
ओइनके सँगट फेन टे रहल हुइ झे
कुछ फेन नै हुइने रहे
महिन उहिनसे प्यार हुगइल
नै डेलुँ
एक खेटवक ढान पानि ढेउर हुके पट्पटाइल भेटाइल
सक्कु डिया बुट्नासे पहिले बुढनीकठन ठोरचे किल समय रहिस्
घुमके हेर पैनासे पहले
बाहर बनल ओ अउरेक भिट्टरके डैंटुर्वइसे लराइ करल
मै भुलाइल हस् लागटा बाबान्के आघे गैगिनै मै पछ्गुर गिनु
कइसन हुइह
भोज कना सायट छोट बाट नै हो
ढेरहस् रुखवम् फुला फुलाइल् बा
ओट्ठहें उछिट परिँट
पाछे डोसर रुख्वक डहियाँँमे जाके उ बुढनीक आँखिमे सोझे हेरे
एकठो कोठा अनि मझेरी पनि छ
आपनहे सहारके बोना कोससमे रहुँ
टु नै रबो टे
डँरवा बगरवामे गैंजि लगैना
उहे मारे टे भेट करे अइलुँ काहुन
आपन पिराहे संघारके बैठल उ जन्नि सवँरके बोलल– ‘रज्वा टु आपन हिस्सा लेउ मैं टुहिन कब्बु चिरोरि नै कइनुँ
पुँज गोंरि बिन्ना काम लागठ्
ओकर झुल्वा उहिहे ठिक्के हुइठिस्
बहानके खेटवम् मेवा बाँढके बसाइ बैठल रहुँ
उहेमारे केयटहे फेन उ विस्वास नै करल्
हमार बाबा बोलल
ओइने गैंजि टमाटर ओ मकै पकाइक् लग् पानि नन्लाँ
मै फे उहे सोँचटु हेरि संघारि
ओइने फेन घुम्लाँ
मने अब ढिरेसे जमाना बडल् राखल बा
चाँरके छटरि टिर बैठल रहिँट पन्हेरवा बुडु
पहिलेक हस् हल्ला हड्हड बिलबिल हुइल
सुअर मरलक डिन गोरू करियाके हाँठगोर ढोके पस्गाटिर बैठल रहे
मनके लालच आउर – आउर बर्हटि जाइटहे
गाउँक गिलमे चिडबिड लका टरझ गोल खेलटहँट
उहनसे बाट बवाइटहुँ
उ आब घोरके बच्चा निकर्ना अस्रामे बा
अब महनहे पना पर परल
उ भुँइयक ढुरेमे आपन बडला लेना बरवार बरवार बाट सोचे
बाबक अन्हार एकाएक अँढार हुगैलिन्
बुढनी उ जन्निक नाक पक्रल
एकफेरा बचपनके याड फेनसे मनेम टाजा हुगइल
‘का हो टे मनै अस्कल टे कहोंर हेराइल बटाँ
मने उ ओट्ठेंसे आगे पर्हाइ नै बर्हाइ पाइल
बुडुनके डेरा ढैके बन्कस काटे जाइँट
कल्वा खाके बन्वाँ ओर घुमे जैना कैह्के आशाराम संघारि जनैलाँ
भगन्वाँ कहठ् –‘टै ढेउरहस पाप करठे ओ रोज पुजा करठे मने रोज डिन झुठ बोल्ठे
मने उ ज्या करल नै मजा करल
उ महनसे बाट कना कोससमे रह
अँगनम संघारनके बाबनके बाटचटसे पटा चलल
यकर निर्नय टोहार डाइ–बाबा मोर डाइबाबा करै कैह्के ओइनमे किल भर परके नाइ हुइठ
संघारनके अइलाँ
केयट कहल
चिम्टनहे रासनपानि माटिक भिट्टर बखारि बाँढे पर्ना हुइलिन
डाइबाबाहे बट्कोहि सुनाइ लागल
मठ– टट सुख– डुख खालेना हो
मन अगुन–छगुनमे रहे
बुडु ओ डड आग टापटहँट
बाँसक लावा लौझिहे कर्ला कठाँ
ए हो संघारी चलि टे
आहा बचपन छोट–छोट चिजमे फेन बहुट खुसि मिल्ना
जानल बुझल मन टुँ
सक्कु कुल्वा टँगल रहे
‘चम्फा’ टुहिन बच्पनके उ पल याड बा
जार लागे लग्लिस टे आपन रहल एक पख्नाले जिउ सेँरहल
गैया सुवर ओ छेग्रि मनैनहे आपन किसन्वाँ मन्ले रहिँट
मने एकघचिक पाछे उ भावना हेराइल
उ ढेउर चाज सिख्ले बा उहेक मारे फेन उ आपनहे बल्गर सम्झठ्
मै बिना मनक अइठिर गोंइठिर हुके जैम कलेरहुँ
बस अट्रे
ओकर भोज हो रख्लिस्
माघेम जन्बे कैबे
डड कवा खालेना हो
राम राम हो संघारि
टब फेन बाबा कठिस् ‘मै रहुँ टे मजा बेपार हुए
टैं कइसिक बेपार करे नै सेक्ले काकरे नै हुइल बेपार कुछ टे माने हुइ ’
जब उ स्कुल पुगठ् ओहा आउर कोइ स्कुल्हियन नै रहिँट
लडियामे डुम डुम करे लागल
अभिन ÷ साल टे मैं भोज नै करम यार
ज्ञटघ
फेरसे लाज लागल महि
बाबा ढिरेसे ओकर हाँठ पकरके बाबा बघवक ठन लइगिल
दुरेसे सुन मिलटहे मन्जिरा कस्टार ओ मन्ड्रक बोल
ओठ्ठे पुग्टि साइट उ अच्छरहे सुह्रैलुँ
फुरेसे उ डिन कट्रा सोहावन
उहेसे पुख्र्यानि रिट सुढ्यैना बेकार हो
सब कुछ पुरा होजैठिस्
अँ मोर का खुस
आपन पाछेसे उहे यार बुड आइटह
हट्टरिका ओइसिन पटा रहट टे संगे जैटि झन मजा रहट
का मँग्लुँ का मँग्लुँ
बुढनी ओकर कण्ठि सुम्सुम्याइल
मुरिपर ढकिया हाँठेम केट्लि लेले आइटहि
आसस फेन टे रहे काहुँ ओटे
मोर जुन खेल्वार कर्ना नाट ओ बोल्नाहा मनै पर्नु काहुँ
सावन भाडोमे टाटुल पानिमे ठेहुन बुरैटि खेट्वा मनिक घाँस नै पनैनु
लका सबजाने उटरके कोइ भाँरा ढोए लडया ओर ललाँ
टिलपिल–टिलपिल आँस परटि डल्लपिम चर्हलुँ
आपन रवा आपन जोस पलभरमे
अब अइसक नै बनल
पाछे मनेम लागल अइनहन्से मै जैना गाउँ पुछु
सुरुमे बनियाँँ कलक का हो
आज बाबक बाटले मन कहाँ–कहाँ बरे गहिंर सोंच्ना बनाडेहल
बेरि खाके सुटक लग पठरि ओर लग्लि
कोइ जुन उँप्परसे टरेसम लुग्रा घल्ले सक्कु जे आपन छाँहिओर झुकल रहिँट
कब साँझ हुइल पटे नै चलल
बुढनी घाम ओ बयालसे बचक लाग आपन कपार नुकाइल्
सालभरमे आझुक एक डन
कुलमे इ सालक सैयरके लग खेल हुइटहे
पुगके फोन करिस ना
लुगरा टे सकु बा ना चुनु
एकमेरिक छट्पट्टि हस् हुइटहे
मन भिट्टरे–भिट्टर लाज कि कइसिन–कइसिन लागल
फुलइटि फुलइटि फुलुङ्गा ड्यामसे फुट्गैल्
घनुघनु आउ जाउ
अपने फेन टे आझ जैबि काहुन घरेओर
कोइ नुकके आपन सिकार सुँघे
जहाँ उ जियाभरके आराम करे सेके
हम्रे नेपालगञ्जसे अइलि बाबु
पह आइल मनै
बरे– बरे आँख झुकमुकसे हेरट नजर हटैना बान
मुले केउ फेन नै झझकल्
का करे हुइ
सहुनके लजर हमारओर
पस्ठि चाहठ्
नम्पुँछिया बन्ड्रा कहल
संघारनसे अवार नगना सलाह हुइल
‘आसाराम संघारि अप्नेनहे डसियक ढेउर–ढेउर सुभकामना बा
चौरके किनारे ढेउर जइसिन
काह टे मै घरे जाइटुँ
काल्ह पर्हे जाइटटाँ नेपालगञ्ज
मिनीहे ओकर कजरौटि लागल पुटफिया झब्ल्यार भलवा नम्पुछियाँ बन्ड्रा कैला सुगवा ओ नम्कवाँ नम्हाँ महा मन पर्ठिस्
पिपरा कहठ्– ‘किहिहे कोरे कहुँ किहिन कहुँ
टभुपर यार बुडक अटापटा नै चलल
मन खुस रहे
अइसिके हमार पुर्खनके किसानि जिन्गि
बिहानके आठ बज्रखले रहे
मचियाइल हरेले अँटरा छेक्ठाँ
केउ कोन्वाँ कोरटा
उहिहे डुड्वाके आके खोँट्कल
मोर छोट–छोट बाट फेन सक्कु याड बटिन
जुरार – जुरार िजउ ठोरचे डडुर हुइल
खपाकसे मुहेम् ढारल् हस् जब डेख्ना टबे बुडि राम–राम
मं◌ै अक बक हुगइलुँ
जवाफमे चम्फा ठोरचे मुस्कुरैलि केल
केउ पगहा
सँगट केकर पैले बटँु
अब्बे टे जइम कले रहुँ
जब जब घरे अइलुँ
हाँ हो बुडु
डिनभर गाउँक लर्कन सँगे रहठ् खेलठ्
स्कुल जैना जुन ओकर डाइ सुग्घरके सँप्रा डेठिस्
ओ डोसर ओर कोड्रा टाँगाके खेटवामे जाइँट
झोल्पट हुइट घरे पुग्लि
ओकर मन ढसाकसे डरैठिस्
टुँ मजा ओ भारि मनै बन्हों
इ अँठ्वार यि ढरटिमे टोहार छठ्वा अँठ्वार हो
टब टे असौंक अस्टिम्कि अटवारि फिक्कल–फिक्कल रहि
कैहके पुछ्लक
उ हहे छोट हम् उ हले डाइ ठाँठेमसे नकारडे लस्
डउल डरना डन हो हुँ
अंेिजक मटवा आइल
अब नै बनल
ल टे संघार मजासे जैब
महन आउर लाज लागे लागल
कमसेकम एक डिन आराम करटे टे आपन घरक मनैनसे फेन मैयाँ प्रेम बर्हट्
याम संघारसे चुमचाम
डिडि कसिम–कसिमक हाँसि हाँसिटि कहलि
इ सक्कु भर्वा उहिहे घुँचेटे असक करिस्
ओस्टेक बुडुक सुनैना उ खिस्सा कहानि ढमार सजना कटना मजा लागे
कबोकाल बुढनी ओ चाँद बन्वँक छोट सम्ठर ठाउँमे पुग्ठाँ
बजारमे कबो लुगरा लेना
संघरियन मैयाँसे छुनु छुनुवाँ कैह्के बलाइस्
हुँकार आँखिक रोंवाँ आउर कुछ कहटा
‘मै निढ्रख्लुँ अप्नेक बख्रा
संघारनसँगे घाँस काटे आइल रहुँ
म मटवासे बाँक रहल
चेंचें–चुँचुँ कर्ना
डुनु बाबुनके मुँहारमे उ खुसि कट्रा सुन्डर सोहावन डेखाइटहे
अब हम्रे टोहार डाइ मै कब टक कन्ढम घरेक बोझा लेले रहब
उ आपन गोरा फैलाइल् ओ हेरल्
एक घरि बिसाँके उ आपन डोकान ओर जाइठ्
एक घचि रैह्के डाडु बाहेर अइठिस् टे आपन भैयइहे डेखठ्
अइया अइया जुर पानि
आलु खाडेलुँ टे
करिया माटिमे काइल गोंहु ओम्नेहे रंगिन लुग्रा घालल मनै बुढनीक मनमे छिरे लग्लिस्
टोहार नम्माँ जिन्गिक कामना गरे सेकुक् मैं
‘ इ टे मोर सँग नेपालगञ्ज पर्हुइया संघरिया हुइँट
क्याम्पसमे सँगे पर्हुइया लवन्डि लिख्ना बाँकि बा कैह्के
मै ठोरचे सास उप्पर टानके बोल्नु
जवाफमे एक अंख्रा केल कलि
भैया कइसन बा टे टोर हाल खबर
टबे टे हम्रे लग्गेसे नाच हेरे जाइटि
डाइ नहँगा ओ बुलोज सिवा डेले रहे
बुढनी लिज्जि छोरे नै सेक्के फेन घुमके ठाँठेम पुगक खोजठ्
ढेउर जइसन डुरे रहे खोना मनै मै
आब बुढनी बाहरके संसार सुने ओ हेरे छोरसेकल रहे
उ चलगार उराइ सेडेठन्
ओ बाबुक टन फराक नानडेहो कैह्के
मै निडा जैठुँ टे डाइहे बोक्ना हैरान लग्ठिस्
कवा खउइयन कवा खाके आराम करे लागल रहँट
गाउँक पन्चवन फेन जुटलाँ
हुँकार सब कुछ अट्रा सोहावन लागटहे
लरया लागल कौरयार कनाल लडयक ढवा ओर
इ अंगना बारि घर गल्लिसे डुर हुइटहुँ
उम डड बहुट खुस लागल
आपन बैठ्ना रुख्वा ओर घुमजैनास लागिस्
छेग्रवा परसे बर्डिवा ओकर सिखल अत्रे रहिस्
बँचल ढान लेले घरे आइँट
संघरियन नै मानके घामे – घामे आगइलि
ठनिक भारि हुइठ् टे पुँज बनठ्
उम राम राम
अरे हो कब अइलो
ढकियक–ढकियक ढन्यवाड
डाइ– बाबक ओ डडक चहाइल परसाड
ओइने हालि डोसर परिवारके लाहिक खेट्वा भेटइठाँ
मघहा गड ढमार गाइटहँट
बुडि ओ मै आइबेर यसके रोइले रहि
सेंठ्वा पुरि पक्वान पकाइ लगाइठ्ं
यापसमे केही ढेउरे चहलपहल रहे
फेन बुड टोहार बचपना कब जाइ
‘बसाइ’ उपयास पना मन लागल रहे
‘टम्नहेँ भरखर अइलुँ बुडि
अपनेनके फेन मोर टरफसे बख्खारिक–बख्खारि सुभ–कामना बा
हुँकक टरर – टरर बोल सँगे
ओइने भुखाहिसे डराइ नै परिन
किया गारिक चक्काले मोर डिमागके चक्का
एक सुरमे
जब उ सम्झे ओइनके कन्ढामे सुटल ओइनके गुनमुनैना बोल उहिहे निड लगाडिस्
महिन ठोरचे लाज फे लागल
जे जागल रह उहे कल टे पाइ भसरया खाइ
हु्इना फेन जहाँसम लजर पुगटहे जाट सोहावन हरियारे–हरियर
मुले गढाइलसे ढेउर मठ टे नड रहे
आपन आँखि टुमो ओ सम्झो
आसाराम संघारनहे मनेमने ढेर – ढेर ढयवाड
केउ कोर्हि लेले
डाइ पुँछिस् ‘छाइ ठाँठ भेटइले ’
बरे डुर सम खेटवा परे डेखाइटहे
भौिज लोटम पान लेके सहुनके वागट करल
हल्ला कर्ना फेन कम हुगइल रहे
छाइ यिहे हो
बर्का बाबुक भोज कैसेक्नु
मझलक कपारिमसे ठोर ठोर लाल पानि फेन निकर गैलरहिस
कम बोना डाइ – बाबनके कहल बाट चमचाम मना
बाबा– डाइ कहटहँट
बरे साँसट कैके एकठो लर्का जिवइले रहे उ फेन आपन हुइ नै सेक्लिस्
पानि टे डारल रहे
डुनु ठर्वा ओ जन्नि मनैयाँ बुढनीहे पोछ्ना ओ गटियाले सेंर्हना खवैना ओ सफा करेबेर बाट बट्वाँइट
खोब सुघुर याड हो इ िजिगक
उ मनभरके फुला टुरठ् ओ फोहैटि घरेओर लागठ्
ओइसिन टे अभिन कुछु नै सोच्ले हुँ
डुरसे टे नै चिन्ह मिलटहे
लिली फुलम् बैठ्टि ज्ञानी सोंचल्
अब एकघरि यहे बिसाइँक् परल्
यल उहे हुइल
बस सबसे खटरनाक चज टे केो याड हो
ओँडरनास लागटहे
कमसेकम घर टे सेहरहिँ
हुइना टे मौसिं एक महिनासे अगहि जनैले रहिँट
महि पियर गुलाफ खोब मन परठ् ओ बुडुन्हे उज्जर चमेलि मन पर्ठिन्
टपकि मै वहाँ पानि डारके सक्कु गँहरा ठकाडेले रहुँ
डुख उँप्पर चोटके पर्बटवा गिरे असक लग्लिस् बुढनीहे
कबो ठोलि बोलि चल्टि रहे हमार कहानि
उ भर लजाके हाल – हाल उहाँसे भागगल
डुरडुरके ग्रहके बाट बट्वाइल
डिडिक बाटेम मै कइसिक उ समयक बयान करुँ
डनभर यापस फेन पाछे कोचग कलास
ठाँठ हस् घरेम उँपरके कोठामे पैरक पठर
ओकरपाछे क्याप्टेन गोमाहे हेरल
‘मिनी टुँहिनहे जलम डिनके सुभकामना बा
खँढ्रामेसे उज्जरका मुँस्वा बोलल
जिहिसे सबसे ढेउर चोट पुगाइल
अब टे ढिरे–ढिरे सबकुछ बिसरा डरबो ना ’
माघ हो पहुना पाछर फेन अइठाँ ओइनहे फेन हेरे परल
बँढुवइसे टरे एक बुँड नै चुहे लागठ्
बन्वाँमे मैना गाइँट सजना गाइँट
एक बरसके लगभग पाँच हजार कोठा भारा
खवैना खेवार कना उ बचपन फेन टे नै रैगइल अब
आपन लर्कन्ह मर्ना डाइसे भारि घिनाहुन बाट का हुइ ’
टब्बेहें हँठिया आगैल्
छावा कठिस्– ‘मनै अइठाँ बिना सामान लेले घुम्के चल्जैठाँ
अइना बुढके सांकृटक कारेम हुइना
उ आपन आँखि खोले सेकट टे उ आपन गोराले भुँइयम ठर्ह्याइ सेकट टे उ ठोरचे कुड्गे सेकट टे ओ आपन पख्ना पहिलेसे ढेउर फरफरवाइ सेकट टे
बुढनी मनमे सोचल
ढेउर मनै हुइना हुइलक ओरसे चैनार हुइने हुइल
टब उ हाँसल ढेउर समयके डुखके साठ
कलंकीसम बाइकमन छोर डेहक टन
मुले जानल बुझल मनै टे सझाइ सेन रहँट
कोइ आपन डुख्ना सुख्नक बाट बट्वाके समय बिटाइँट
कोइ फुलके जरजर हुइल
याम संघार ओ आसाराम संघार फेन पास हुइल रहँट
ठोरिक पाछे कुछ मनै सइकिल पर जाइलग्लाँ
हाँ टे
मने जेबरा जवाफ डेहे नै सेकल
कापि माँगेक लग फेन मस्के परठ का
बा निका भरखर टे निकरले बाटु पैन मनसे
ले निकारके लैजा
मै टे पटे नै पैले रहुँ
महँन केउ नै सघैठाँ’
हेगे मुटे जाइबेर ‘ले अट्रा टै लगा ’ कहिस्
उ आपन कपारिम जोरसे कोइ मारल असक लग्लिस्
बस ढान बोकाइटहुँ टबे ढिल हुगइल
एक घच्चिक पाछे डाइ महिन कल्वा खैना डाकलि
पहुनन् मन्ना चलन डिल छुवल मोर
हाँ डाइ साँझ आइ भँरल
ठनचे इ सब सचके नमजा लागल
मने उ यहाँ अभिन जुरार मानठ्
ढोउ टे कब सुखाइ कना चटा
चमेली फेन चमेली फुला जस्टे बाटि
एकहोंर बजवा बयालक गुँइर पकरके
औलि लेना डिन सकारे कुछ नै खाके लेजाइठ्
रुखवक् पटिया मोर लावा लुग्राहस् लावा ओ झझ्झर बा
डाइ हम्रे जाइटि
सुख डेख मल सहरया िजिग
बन्वाँ ओराइट गाउँ पुगे लग्लाँ
खेट्वामे लाहिक फुला ओजरारे फुलल रहे
डाइक रझाइल सुरक सकार
उ बगर्वक घाँस घाँसक पटिया बडरि मनिक टोरैया ओ माटिमे रहल किरनहे आपन बाट सुनैले रहे
आँख मिस्टि
सक्कु डेउटनहे छाँकि चर्हैटि अँगना निकर्लाँ
निंड जुन डप्टि जाइटहे
गाउँक उटर पुव लडया
डडहे आपन ठेन बैठाके
खेटपाटक ढढामे
का उ बयाल हुइ जे डाँठ हिलाइठ ओ फुला झरके फारा लगाइठ
सपना पुरा करना नै करना अब मोर उँप्पर बा
कुक्रा कपारिम टोपि घालल्
साँझ हुइट गोला डागल पोगपाग सँगे नँड खुलल
मनेम जुन क्याम्पस फिस ओ कोठा भारक हिसाब जोर्टि ठिक्के रहे
कहर हेराइल बट
मनेम एक मेरिक खुस मिलटहे
ओम्नहे बुढनीक रुवाइ मिलल रहे
‘हँ मै टे भन्सरिया हुँ
उम अइसन बाट हो का
उम का बा टे हाल खबर
हमार जिना जिन्गि फेन बडलगैल
टभुपर संघारिनके कबो नै कहलिट
इ टेलमे मिलाके लगैबो टे मँह्कठ्
डवम पयरे फुलल रहे लाह
जेकरसँग लग्टार डुइ बरस बिटगइल बा
आउर चिम्टा उहिहे खिझ्वाइस्
बड्रि अँढार हुइटि जाइटा
नाकेम फुलि थियो
पन्हेरवन घनि टिकरा करिँट
बुढनी फेन करिया छाँहिओर घुमल्
डाइ बुक्किक फुला पकर्टि ‘चोलो आब घरे जाइ
चलो जाइ
’ एकठो मढवा कहल्
टना– टावनके भरक मोरठे परल बा
टबसे सनिच्चरके एक डिन डोकान बन्ड करे लागठ्
आब वहाँ एकठो भर्खरिक बच्चाके विलाप आइल रहे
नै बटाइटसम महनहे कइसक पटा चल
एकघरक नँडाइटहुँ
केयट बुढनीक कपारिम आपन ठोंरह् रगरल
डुनु जाने पालक पाला
डौरढुप हुगैलिन
पहले टे खोब मन परे
‘बेरि टे आझ बाबुनके वहाँ खैना बा
हरुहियन भिन्सरहिँ उठके बर्डनहे घाँस–बुसा डारे उठिँट
‘हस् हुइठ का
कुछवै डिनमे झलर मलर हुजैना
कुक्रा ओ बिलरिया खोब भुखाइल रहिँट
अक्के घरिम लर्का बनजिना कबु डेँउटा बनजिना यि नै सुनगिल बाट रहे
केही सरनसे फेन भेटघाट हुइल
भरजाइस्
गोमा अपन मुँहसे बुढनीके गाला चट्टल
मने बुडुक आझुक खुसि ढेउर अरगराइ नै पाइल
मोर टक्डिर नानल यहाँ कना हो कि
निडे नै परटहे
नै टे पैडर नेंगके पुगे परठ हमार गाउँ
डुनु हाँठ जोरके आँखि टुमके
सामान ढेउर नै रहे मोर
पहिले जट्रा निस्फिक्रि हुके हड्हडाइ
पाछे ठह्र्याइल ओकर ठर्वा बुढनीहे पक्रे खोजल– ‘नाइ ’
उमट का कुँवाभर हला करट नगु मै
केहि ला अहाके उहो चलगइलाँ
मै जब फेन खेले सेक्बुँ
ठोरिक लाज फेन लागल
का उहे चाज महनसे बटन या आउर कुछ
क भोज फेन कराडेहे पर अब
टबोपर मन महाखुस रहे डेखके उहनहे
तु बघवा बनक चहबो कि हरना
ज्ञानी ओकर सिसिक मोहकर बाँढल्
डसियक आघे सेक्लेसे बर्कट आइठ्
हमार चिमाइल उ माहोलहे डिडि आपन बाटसे फेन जोरल
निक्रेबेर डाइ घनुँ घनुँ उहे कहटहि
घरे पुग्लुँ टे अँगनामे
बुढनी ढर टमे क बो नै आइल रहे
उहेक ओरसे ओकर मनेमसे डर नै हेराइल हुइस्
ना उ कुछ बोठुइ
टबे मारे बनियक ओ बुच्चरके कहानि सुनाइ जाइटँु
हला कइया करट बटाँ
‘छावा टे आपन डिडिहे लेहे नै जैबो डसिया माने ’
ठाँठेम रहेबेर बुढनी आपन डाइक खवाइल अहरा खाए
जहोँर हेरो पानि चकाचक
उ आपन फोक्सोमे साँस टानके ओ सेकट बल लगाके लरटहे
भोज खउइया भोज खाके आइटहँट जाइटहँट
मजासे जाइ अपनेनके
उहेसे फेन घाना डारेबेर साजल चाउर छिटके डाइँट
भँक्राइन्ह भँक्राइन्ह चौरक भाट खाए परे
‘ टुह्रे बिसैंटि करो टे छावा
सनिच्चरके डिन स्कुल विडा रहे
बिहानके एकफाले मुर्गनके कोँक्रे काँ सँगे निड खुलल
अथवा जेकर हाँठहठ्वार बा
बाँसक जाबा फेन बनैठाँ
कोठा सुनसान लागटहे
ढ मै फेन
अइलानिमे मलिक्वा बुक्रा बनाडेले रहिँट
टबहि टुँ फेन आपन सबकुछ लेके चलो
बहुट जइसन मुहार मोर जटे लागटहे
बुढनीहे उ मरल चिम्टा गन्ढइ लग्लिस्
कना आउर जाने सुनैलाँ
उहे डन डुपहरके सिर उरवा कहल
ना हाँ कहेम ना ना कहेम
लमही ठोरिक नै सुग्घुर मिलठ
उ कैयौं लडिया ओ कुल्वा नाँघ्के पार करल
बचाइल पैसा उ आपन बाबइहे कमाहिँ डेहल्
सरक खोल्टा–खोल्टि टे रबे करे
बुढनीहे महा ढेउर बाट बट्वइनास् लागटहिस्
मै फेन तयार हुगइल रहुँ
पर अमानसे लगभग ÷ जाने हस् लागल
डेख्टि टे बटो
उम मागम् टे
फुलमटियक डाइ डुर्वइलेसे फेन ओकर बुक्कि टुरे जैना सौक नै हेरइठिस्
अब्बे मोर सँग चलो
केउ रिस गुस ना मानेउ
अब परल फसाड महन
जार अभिन मन्के नै परल रहे
अँ बाट अइसिन हो का
सेंठ्वक काम बन्जइठिस्
का पटा हुँकार मनेम का बाट बाटिन मोरिक लग
का मैंं असारमे पानिक अस्रा नै लग्नु
महिन पटा बा उ का करे आमिल मुँह करैलि
कामक सिपार हुइलक ओरसे टारिक सिरा ठेक्का आइलग्लिस्
म टे कहुँ पहाइ नै हुइठुइ
यहाँ नै खाउँ काहुन
साँझके चमेली ओ हुँकार भैया हमार डेरामे अइलाँ
‘अहो काल्हके अइलक लर्का
इहें मास्टर बनल रटाँ टे
महिना डिन पाछे भेट हुइल रहे
रानु भटैहाँ फुलुङ्गा फुँकल्
किसन्वँइहे बचन डेले रहे
सुटेक लग पठरमे ओडरल रहुँ
जब टुँ छोट रहल हुइबो
अपनहि अलमलमे परगइलुँ
लरहेवन लया मचयैलाँ
सायड टबे मारे समझके मन कहोंर कहोंर भोहर–भोहर हुइ लागल रहे
पख्ना ओ जिन्गिके भावना आँढि आइल राटमे उहिहे छोरले रहे
सवा बजेक गारि साट बज्लो पर फेन नै आइल
चुपचाप चले परल बस
डाइ जगाइल महनहे
कटेरले बियार सुर्कना÷सप्टना काम हो
टबहि बाबा ओ फुफनके अर्जिमे मै आज एकराट उहै रहना टयार हुइनु
कहाँसे आए ओरैबे नै करना
बुढनीहे अस्टे हुइल रहिस्
जा टे चटाइट रहे इ मन
झुँडुर– झुँडुर डुनु संघार आपन पो – ढो बोले घरे ओर
कोर्विनहे फेन कबु नै बिस्राइ
सक्कुओर रिह्–रिह् रिह्–रिह् सजना सुने मिले
असौक डसिया ओहरे मनाबि
केयट आपन मुँहेम मिठ सिकारलेके बुढनीहे ठोरचे खवाइकलाग चिरोरि करल् टे बुढनी चुमचाम हेरल किल
न कि हमार गाउँ चलो
डुख ओ रिस ’ बुढनी रिसइटि कहल
मने आँढि ओ पानि जब फेन ओकर बाटहे छिडिर–बिडिर पारडिस्
मुँह घुमैना अवसान फेन नै आइल
पाँच जन्हुनहे बैठ्वाइ कैह्के
भोजहा सरजामा कना एक साल पहलेसे जो सु हुगइल रहे
डुर बुडिर रङ्गविरङ्ग छिट्कल खोब सोहावन
सुना टे हो
हुँकार ओर मै लोभैटि जाइटहुँ
काठ काटक लग कुर्हार ओ टेंगारि चाहठ्
बाँसक झिर्खि बनैठाँ
संघरिया मन्ले बटुँ छोटसे अप्नेंहे
न्याम न्याम न्याम
हमार पँजरे हुइट
डड कािहक ला बँचल खै महन डेखा टे
उह डुनु बाबुनके हुइँट
टु महिन एकचो हेरो
कुलवामे नम्मा काइल सेह्र्ना लागल रहे जहाँ घोंघि बार्हटहिँट
बघवा चु पेसे भलुवा ओ हरनाहे जेबरक खैना बाँटल
अट्रा मजा नाउँ फे नाइ मजा कठि
मने मनै चिन्हाँ मेरिक अभिन ओजरारे परल रहे
टै टै मै मै मै करट ढक्क मुक्का हुइलग्लिन
‘उ टुँ फेन मजासे जैहो
फागुन गटेसे भोज सु हुइना रहे
बचारा कुकुरनके फेन टे भोजाह मकल रहन
मोर डेहल कहाँ खैबो ना अब
हाल भोज नै करम
बिचमे मै फे बोल परनु
अब उ बचपन फेन टे नै रैह्गइल
टब मै का करे रोइटुँ
पटा नै का करे
मुरपर ढकया हाँठेम केल लेले आइटह
डुनु काकुनके एक – एक छाइ ओ डुइ – डुइठो छावा बटिन
अपनेक डेरा ओस्टेक चल्जैबि
डाइ डडक लग डसहा जरावर नानडेलो क नै
फेन टे या मजा लागे
डेरा घरक अँगनामे बैठके सकु जाने आग टापटहँट
हस संघार जइम
खैर अगर भागमे लिखल हुइ टे
इ आँखिले जहाँसम लजर पुगटहे खोब घड्गरके हेरटि रहुँ
नक अपनेनहे बाँढके कयाके लैजाब हेर
गल्टि मोर रहट टे आउर का करटै का नै
इ सब मोर बाट हो
संघारक डुनु बाबु ओ उहे चमेल
मघहा घुम ढमारसे लेके बखहया सजना सवनयाँ हुडुवा
कबो सलिमा हेर्ना यिहे रहे हुँकार रुचि
हेड मिस्टरियक पक्का संघरिया बनल्
बचल– खुँचल पहुना पहुन अभन अइट रहँट
अंगना किनारे गोडौलि फुला फुलल खर्हले छाइल छँप्रा उज्जर माटिले पोटल सुहावन घर
बिहान बसेक पोँ–पाँ सँगे निड खुलल
ओसाइट फट्कक साँझ हुजाए
उ आपन जिउले बछ्वक आघे गइल
थारुल हँन्सक बच्चा भेटाइल
टौनो अँह नँड पना नाउँ नै हो
जाउ हालि डौरके एकचो पूजा करके आउ
जाइट जाइट लडियक आँरिटिर पुगठ्
टुँ भर महिन डिलसे मन परलो
अन्गुट्टि कल्वा खाके जाब कहटि
ढुपहर टे नै उहसे ठनचे आघे कहे परल
घरक मनै सब भटर कठयाइल रहँट क का
अंेिजक नोट लखम कैके कटाब ओ कुछ काप भर लेलुँ
आँखिक हेराहेरमे बाट हुइटि रहल
ओहो पयाज ह हन् डु हुन वाइल
बखा ओराके फेन उहे आपन ढढामे लौटल यान
ओ मैं फेन टे सुनैले रहुँ
कुछ पैसा आपन ठन फेन ढैल
उ कहठ्– ‘ठिक बा पुछ् डेम
’ वहाँसे नेंगठ्
मेर्वां छाँट बाँढ कैना
ओहो टु उरक चाहटो ’ बाबा कहलिस् उहिहे कोनुमेसे उठाके उँप्पर बडरिओर हेरल
पहले कह जैब क नै
‘ओकर जरक टरे बहुट सोन चाँडि असर्फि बटिस्
बुनिलाल आफ्नो घरको घरगोसिया राखेको कारण सबैले उसको बाट मानिस्
मैं नै खैम डाइ
ओइ का टे ओजुन
कहटि हम्रे बिडा हुइलि
गोहुँ चाना या कौनो चाज बोइना बा कलेसे ओस्टे काट्जाइठ्
मनमरले छावइहे सम्झैठि
जबसे जाने जुकुर हुइलुँ डडहे अटे डेलुँ
मनैं आपन आपन खेट्वम् हारिकहौसा डँटल बिल्गाइटटाँ
कोरके गैसेक्लक मनैनहे चोरि किहिहे लगैना
केउ मुँस भुज्ना केउ पनैना
अटना सुनके किसन्वा कुछ निढरख हुइठ्
फुलक् बासले उ हौस्याइल्
गोरम् जोक्वा चप्ट्याइल रठिस्
नियम अन्सार टे
मजोर चिरैचुरुङ्गन खोब खेलटहिँट
बाटि ढौठिक बनैठाँ
महनहे अटे – अटे मले कहाँ
रकट खेले खैना खुराक उहेमेर रहे
टुहि लैजाउ कोरकारके सब सोन चाँडि
क्याम्पस ओराके मै कोचिङ्गके लग ठोरिक आघे क्याम्पस पुगजाउ
मोर खुटरुकियामे कुछ रुपिया बचोट हुरले रहे
किसान जन्नि मनैयाँहे डरबारसे घसेट्टि घेचामे बाँढके निकर्नासे पहिले लरमसे बोलुइया मनैयाँ पुँछल रहे
डाइक पख्नम खुसुटके कहल– ‘नाइ डाइ मोर ख्याल टै करिस्
बुढनी छोटहिमसे चट्टुर रहे
बुर्ह्या मक्रा ओकर लग्गे आगैल् रहे
चाउर केरैना रहे बर्खहिया
श्याम संघारिसे काल्ह अन्गुट
उहिहे वहाँसे भगाइक लाग बाबक गोरम उ डाँट काटटा
बलटल – बलटल उरच – गुरच करके उलँ◌ु
चाहे जौन बेपरिया चाहे जौन काम करुइया मनै रहे एक डिन आपन डोकान बन्द कैठाँ
मै इ सबसे छुटे कहाँ रहे सेकम
पुस ओराइटसम किसन्वक गोरू सहेर्हि पर्ना रहिस् छुनुवँक
समय गुजरल फेन पटा नै चलठ्
गाउँक सब मनै बिहाने
याम संघार बोलाँ
बिलरिया डकिहे डेखल्
कबो भुर्ना लगाके
ढान नानके बाबा एक घाना अँगनामे डाँइक लग डारल
कुछघर बाट बवाके आसाराम संघार आपन डेरा गइलाँ
ओ पुँछे लागल् ‘टुँ का करे हमारसँगे नै नेङ्ठो ’
मिनी डवारिम ठर्हियाके हेरे लागल
बलटल मन बलगर बनाके अटरा ढेउर बाट ढरले रहुँ
जाइ लग्हि टे मै फेनसे पठाडेम
बरे लम्मा जिन्गि बा हो टोहार
चिन्हाँ डेना बाटमे सक्कु जाने हाँमि भर्ला ओ मिनीहे का चिन्हाँ डेना कैह्के कचेहरि बैठल
आमेक पटा ओ केरा गारके बनाइ वागट डुवार
उ गल्लि उ बरगड–पिपरा गाउँक लग्गे बहना लडिया
उ डुख बा या खुस बा
ओकर टुटल ठोंर्हिम ओ भिजल असक कुछ चिज परलिस टे उ ठोरचे होसमे आइ असक करल
आपन लाहिक खेट्वामे चर्हट डेख्के उ किसनवाँ बछ्वाहे मारे लागल
जार महना पान टोइना फेन महा अप लाग महन टे
अँगनक कोवाँमे आपन मन ठाहके कुछघर बैठल रहलुँ
मोरठन हुँकार गहिँर सम्झा बा
उहेक मरे हुँकार जिन्गिक कैयौं बाट उठे लागल रहे
मैं अब्बे डुम्नापर ठह्र्याके हेरटुँ
फेन– फेन उहे घवामे लरल लविडक याडमे उरझुराइ जाइटहे
आपनेनहे मन परैठ
पुछटहे माघ मान नै नले कैके
बुर्ह्या मक्रा फेन जालक् आँजरपाँजर एक फेरा लगाइल्
का सिह
का करटो टे आझ
खेटवा ओस्टे चैनार रहे
फुफा ओ बाबा आघे–आघे मै पाछे–पाछे
हमार लवन्डिनके जाट टे अस्टे हो
ठोरचे भारि हुइल टे बाबा बर्डिवामे बर्हावा करडेलिस
पुल नाँघके बर्दिया जिल्ला सुरु हुइल्
समय आइटे मैं अप्नहिँ बटैबे करम
उहिहे कोरके निकार कैहडेहो टे टबसे सडा हरयार रहि
केयट कहल ओ गैयनके कानेमे आपन ठोंरह् खोँट्कल
बस नगल भगतपुर डुगल पठरैया अमौरा लक चसापानी
उ आपन डेरा गैलि
एकघचक पाछे फेन माहोल हलामे बडलगइल रहे
चुनु उठो अब घरे चलो
कारेमहे याडगार बनाडेब
बाँक भाग जाने
कहर रहब घरहँ ओर टे बटुँ
उपरसे भाट परोसके आघे बैठल रह उ
मजै बटुँ
कोइ गोहराइल हस् लागल
परौं अइलुँ हो
टुहिन रोज्नु ’ केयट अइसिक कहेबेर ओकर आँखिम बुढनीक अन्हारिम कौनो रोँवा नै बिल्गैलिस्
अइना जिन्गिक बाट रहे
लुगलुगाइट डेख्के ओकर डाइ बाबा आपन पख्नक भिट्टर खुँस्टा लिँट
उ कमाइक लग कुछ बर्हा–चर्हाके बेच्हिक परि
कुछ नै यार आझ बागेश्वरी मन्डिल ओर जाउँ कहटुँ
बाबुनके झोला खोलके सटोला खैनामे लालाँ
हमार बाबा फेन महिहे पर्हेक लग नेपालगञ्ज पठाइटटाँ
छेउटि फेन रोजल मिलल बा
डुखक भरवा हम्रे जियटसम बोके परठ्
हेड मास्टर आपन चिन्हल घर लैगलाँ कोठा हेराइ
कबो उ डोसर बगालेम् भुला जाए
डाइ पिँठमे हाँठ ढरटि कहल
याम संघार ओ आउर संघार हुे
ओहो हमार प्यारी अट्ना प्यारसे डेले बटि टे काहे नै खइम्
खटिया पर प्यारि बुडि ओ डिडि
टम्नहेँ डुपहरके टे निकरल रहुँ
मै गोनके सानीबुसा हेरट बटुँ
डुइ डिन डबाके बिया अँख्वाए
राटक नँडासल िजउ साँगैल
धर्माधिकारी डुनुजन्हुन अलग्गे लैगिल ओ झग्रक बाट पुँछल–‘टुहार झग्रक बाट का हो ’
अइसिन डेख्के केयट बुढनीक खोब हेरचाह करे
‘हेरो ’ बुढनी बछ्वक कपारिमे डेखैटि कहल– ‘जोन्ह्याँ’
टब आझ कइसक जलो
एकठो करिया डाग बछ्वक कपारिमे मुकुट लगाइल असक बिल्गाइस्
आपन फेन एक टल्ले महल बनैले बा
उ जन्ले रहे कि उ बिना पुछ्ले औरेक घर गइल रहे
उ रोए ओ चिल्लाइटहे
डलमे कङ्कर मिलाइल बा मिर्चामे पानि छिम्कल बा पेट्रोलमे माटिक टेल मिलाइल बा कैह्के बटाडेठुँ
आढा राटसम नाच हुइटि रहे
जहाँ पुग्लेसे फेन
ओ आगे बौसा सब्बल डारिँट
कौवा डाइसे मनैनके बच्चा असक अन्खनैना असक रहे
कमाहिँ कइसिक हुइ
उ अभिन फेन केयटके बाट नै ओँनाइल्
फेनसे कुलके बटल डनक याड आइल
ठके बा नै टे
आझ टे िजउ ओहर – ओहर करे लागल रहे
ढरे ढरे ओइने बहलाँ
अइसिन लागठ् उ हमार बचपन सक्कु अभिन सम्हारके ढैले बटि
बिच बिचमे चिरार परल
खेचुहिया कहठ्– ‘एक टे डुख मोर बा टुँ कहाँ जाइटो परडेसु ’
न्यौटा करुइया स्कुलके मस्टरवन
टब उ सम्झल आपन डाइक कलक बाट
मै माघ अइनासे पहिले घरे चल्अइलुँ
आब खाइस
डाइ उहिहे पानि पियक डेलिस् ओ मुँह ढोडेलिस्
लकिन डगरिक जाम खुलल ओरसे
बसन्टमे सक्कु चाज मजा बिल्गाइठ्
डुख– सुख पर– आँस खुस टे मनैनके वभाव न हो
पो– ढो नै रहट टे
हुँकार बाट सुनके
पुजा करेक लग
खोब हाँस लेउ
उ बराजोर चिल्लाइठ्
आसाराम संघारसे एक आढ घटा ओह बैठल
सारा अिकल हेरागइल
चिन्हल ना जानल मनै महिनसे काका पुछ्ना
मनै पहिले खेट्वक घाँस ओ झंग्या कट्लाँ ओ खेट्वा जोट्लाँ
खोँढ्वामे सेँठ्ना बरठाँ
मै बल–टल लहाइ गैलुँ
कब कब घरे आराखल रहिँट काहुन
बल्टिमे पानि
मोटरसँइकिल ढोइ हम्रे
ओहोंर लोह ठठुइया अलग्गे मनैयाँ फेन चाहे
गिट करलुँ क सह
ओकर उँप्पर माटिक डिया सुँगैठाँ
ओराइ ओराइ डाँवा मुँस फेन अक्के ओर घह्याइ रहिँट
ठेप्रहा माटि बा रलेसे हेंगाके पनियाँ जाए
उ सटेले उ हहे जुर जुर स टर लि लस्
डडक ओ यार बुडक
बाँस चिरके सिटे परठ्
उफमन बहुट खुस हुगइल
टबहि फेन उहे लवन्डि संघारिनके घर आइटहिँट
–‘इ मनैयक रज्वा आपन बरवार महलमे बैठके राज करे सेकि
सायट सपना फेन हुइहिन
टुँ जहाँ डिलसे खुसि रबो उहे टे जिन्गि जियल असलि मजा हो
अब टे टुहि हेरबो हम्रहन अपन डुनु बाबुन
जटे आँवर – बाँवर वम उरझुराइल रह
आज भार हुइल फूला हस् मेरमेरक परगके
डाइ ओकर बठ्ठा कम हुइहिस् कैह्के सुह्रा डेहटहे
आज फेनसे उहे पुलिम हम्रे चौर्हल बस नेँगटहे
टोहार डिडि रहे उ टे भोज वियाह होके एक किनारा लागगिल
घरक भिट्टरके जिन्गि ओ घरक बाहरके टल्वा असक समाज
एक डिन फेन नै डोकान बन्ड करठे
अब टे डिन फेन सुनसान–सुनसान लागि
म कुछ गलट कैलुँ क कैके सचे ललुँ
ढान चर्हैना काम पाँचो पन्डोनठन भर नै चर्हाजाइठ्
बुढनी घरे आइ टे ओकर डाइ जब फेन फोहैहिस खुसि हुइहिस्
मोर भोज हुइबेर फे मै कुछ नाइ मग्नु नन्नु फे नाइ
‘उम ट
रोडेक आँजर–पाँजरके काइल काइल खोब सोहावन् बन्वा बिल्गे
ओस्टक हिल्मिलैटि पुग्लि बनगाँवा स्कुल
डिनके क्याम्पस टब साँझके आके कोचिङ्ग कच्छ्या
बगियामे चिन्डि–बिन्डि लर्का कोइलि डिडि बुकरिभाँरा घरबसावर खेलटहैं
अंगनम् गलगल् करल् हला सुनमलटहे
घरेक भिट्टर पेल्ना डुवारिक आँजर–पाँजर भिँटम् बनाइल मजोरिनके चिट्र गज्जब सुग्घर
श्याम संघारि का कर्टि टे अस्कल
लागल िजउ घरे
का बुड महन मन परैठ
नै टे सालो सालो सक्कु जाने डसियम घरे जैठो
एक आढा घन्टक नेगाइ पाछे
ठोरक ससा कैके ढरेसे जनैले से हुजैना रहे
एकैचो नेपालगञ्ज पुग्लि टे निद्रा खुलल
उ पिराके ठाउँमे फोहाइ लागल
मजासे बासि खाइठ्
पाछे आशाराम संघारिक चिरोरिमे आझुक डिन रुक्ना हुइलि
सबके मुँहेम एकमेरक खुस मुकान झकटहे
आपनेनहे फेन यहे अिज बा
उहे मारे पसन ठाउँ लगाके लग्गे रहल पकरियक रुखुवक छाँहिमे ठचक्क बैठल रहुँ
अब परल फसाट
समय समयमे बँढवा फुटना
उहेमारे ठोरचे चेपा काटके फेन डरठाँ
पाछे अपन मनहे सम्भरलुँ
इ पहुरा लेउ
सँइकिलमे झुँराइल कागडमे लिखल रहे
बाबनके गाउँक किसन्वनसँग डेसाउर करे चिसापानि आइँट
डिलमे ढुङ्गा हस मन ओ हिम्मट कैके बैठल
हम्रे का करे परि
बाबा डिडिहे फेन ओट्रे रुपिया डेलाँ
सक्कु खेटवा पुगट पुगट टे अँठ्वार भर लागजाइठ्
मै पहाइ रोलुँ
मै फेन आझ सान्झक बससे जैम कहटुँ
काइल घाँस रहल ठाउमे चाँद खेले
उ सांकृटक कारेममे
बाबक बाटेक आघे आउर का बोलुँ
आपन लकनके भोजकाज समानसे फरकसे करे पैना आउर का चाह
उ जबानामे ढुङ्गहा मोहरा झर्ना कोड्राले नै हुए
लुग्रा घल्टि घरमनसे निकरलाँ
बाबा टे कहटहिँट अभिन ÷ डिन ढान बोकाके जइहो कैह्के
डेंहके अंग–अंग हौस्याके जाँगर फेन पुसाए
बाटसे लागटहे हुँकार डलमे कुछ बाट बाटन
उ कहल– ‘बुढनी बुढनी बुढनी ’ बुर्ह्वा बुढनीक नाउँ कैयोचो लेहल ओ कानेमे खुस्फुसाइल
करट ढरट डिने डिने सिपार हुइटि गैल
जिन्गिक ठेकान टे केकरो नै हो
काल्ह् हम्रे उ सन्टोलहा रङके पानिले ढुरहेरि खेल्बि
एक डिन उ बरवार पठ्रा गिरट डेखल
हुँकार डाइ टिना खोजके आगइलिन
मोर पर अभनसम बला करट रहँट
कुछ घरि परसे उ मोर आँखिमसे ओल्टार हुगइलि
मोर एकडम मजा बा डड
आझ मोर जलम डिन
बुढनी आँखि टुमके संसारहे आपन जुर नोनार पानिमे लहाइ डेहल
उ रकट ढरटि अइसिक लिलल कि अइना डिनक लाग उ आगिक बिया हो
सबसे मिठ टोहार घरेक ढिक्रि लागल्
मैटे जले नै रहुँ
असौ फेन छुनुवाँ पुराने किसन्वक घर रहि
‘जन्ले टे बटो काहुन अस्रा कइसिक लागे परठ कैह्के टुहिन पटा हुइ ’
टब उ भुँइयम रहल मनैयक उँप्परसे आपन अगिल्का गोर हटाइल
टुहरे रिझाउ टुहरे खाउ
मनै नेगना डगरेक आँजर – पाँजर पनकपाँटसे लगाइल फूला
डड औरे खटयामे बैठल रहे
बसाँइ ओ लहाइ हे सकु जे लिल लडया ओर
मने अउरे जिन्गिक डुख हमार ठन परलि रहठ्
मनेम डुनयाँ भरक बाट
उहे सोझ नेङ्टि रलक मनैंयाँ स्कुल बन्ड रहल बटाइठ्
टुटु अक्मकाजाइठ
जे जइसिन काम करलेसे फेन आपन आपन पेसा रहठ्
गोल जिन्ना कि खैयरके बनाजाए
टब फेन बाबा कठिस्– ‘मै रहुँ टे मजा बेपार हुए
कुछ खिजर – मिजर अछरमे भरखरक छोट लकके हस् लखल रहे
बर्सिन घाँस बोइले रहि गोँहु काट्सेकलि टे गयरवन सब बरसिन भर खवाडेनै
डाइनहे काम करट डेख्के खपर–खपर कर्ना
चरैचुगन सब आपन बसेरा ओर लागे लागल रहँट
ठोर– ठोर घाम करेहस् करले रहे
महटाँवा फेन पँजरे बैठल रहठ्
‘टोहार बौराइल असक मुना किलिक बाट सुनट पाँच डिन होसेकल
टौन फेन उ सहरमे बैठुइया मनैनसे बलजब्रै बाट फरछाइक लाग रज्वा डवार जाइपरलिस्
भैया कहल्– ‘मै फेन डाडुहे भोजेम जाके कुछ डान डछिना डेम कैह्के सोचटुँ
‘अम अब टे हमार बोलि बोल लग्लो न
बुढनीहे उ सब मन नै परलिस्
मिझ्नि खा लेउ कहटहिँट
आब टे भोज कैके लर्का फेन पारख्लाँ
कैके सूचना सुनाके गैलाँ
सँगे रह उ फेन
‘ठिके बा ठिके बा बाबक ठे रहोहो
कबो नै डेखल ठाउँ जो रहे
कुक्रा ओ बिलरिया भाँरामे पानि डारके बैठैलाँ
चिरै जब कौनो चाजिक ओरो ओ लिरौसि हुइठिन टे आपन लर्का सन्खानके आँरा परठाँ घोरठाँ ओ बच्चा निकरठाँ
पहिलक किसानन्के हाँठ फेन सायट हँठ्वार रहिन
एक्ठो कजयार बन्वाँ बा
ढुक रह
बजवक ठोँरहेम मछरिया अँट्कल रहिस्
खै टे का
भोजेम यहसे पहले फेन
नाउँ पाइल कुछ डिन पाछे बुढनीहे घरेक बाहेर बडरिमसे गिरल फोहरसे भरल बरवार अंग्नामे लइगिलाँ
टन चार डन का करब यहाँ ओट
मटवा सकु लकन
पाछे आसाराम संघार बोलाँ टे मोर यान भंग हुगइल
इ अँगना कुवाँ बार
यकर पाछे कब हो भेट हुइना फेन
छेग्रि चर्हाइलक किस्नाने बरसमे दुई जोर जरावर डिस ओ खैना
डल बहुट खुस रहे
आपन सेकारि कै घर पुगाइसेक्जाइठ्
टे कहाँ हो कहाँ उटे खोब हाँसटहो ना
ओकर डलमे का बटठुइ
जाइट जाइट एकठो लडियक ढिक्वापर मन्डिल रहठ्
पछट खानपन करट राटक बजगइल रहे
गाउँक प्यारि बुडि जिहिनसे हाँसखेल कैके
बाँसक परगोह्नि बनठ्
बेन आपन बटाउ
उहेसे ठँरियन या ठारु मनै पराँगि लेके आइल रहिँट
पाँच– छे जाने काठ चरफार करके
उहिहे मच्छि चोराके खैना मजा लग्ठिस्
बिटल डिनिक डुख लागे सेकि या अइना डिन आउर ढेर डुख हुइसेकि
उ बघवक मारल बघ्ढारा सिकार चोराके खाइ टहे
साँझ–साँझ सक्कु जन्नि आपन ढकिया लेले घरे ओर चल्लाँ
डाइ– बाबा इ सबके बाबजुड फेन
डिनभर भुँख्ले रहम् कि का
यहोरे अर्नहवा गाउँ नै जाके
उ फेनसे नेंगठ्
ओकर भैया जब लुग्गक चिरकुट फुरफुर्रि–फुरफर्रा चम्कन्हाँ कौनो चिज बजारसे नानिस्
डुर जाइटो मजासे परहहो हो बुडु
महन उ सब हेरके
महिन फेर ठोरचे लाज लागल
उ सोचल् जिन्गिमे कोइ आइठ् जाइठ् इ चल्टि रहना हो
और कुछ काम नै हो मोर
किहुहे सोग मैया लागिन टे पाकल ढान काटके एक ओर ढैडिँट
डन नकना छाँटकाँट नै हो आझ टे
जोरसे सास लेहे क लस् ओ चाहे जा हुए
मजा बाट सबके डिलमे लागठ्
मै जानटुहुँ
ना उ कहे सेक्लि
उहेक ओरसे ओकर लाग सक्कुचिज लौव रहिस्
–‘टोर छाइ टे छान सेक्लि
डिनभर बैठ्के अक्को नै बिकैठिस्
डोकान खोलठ् पुजा पाठ करठ् मजासे डोकानमे बैठल रहठ्
मने उ बनाइक लाग बन्वँक रुख्वा काटे परे
गेंक्टा मर्ना फेन कबो बिल्याइल गेंक्टा हाँठ गिजोरके
यकर सुवास आउर मिठ महकठ्
बेपार चलैठिस्
कुछ बोिहँ क कैके आस रहे
किस्नान लर्कनहे पर्हट देखेर उहि फेन पह्र्ना मन लाग्यो
घरे इ खबर सुनके सबजाने बहुट खुसि रहिँट
घुमट–घुमट कल्वा जुन किल एक घाना निख्रठ्
मलनमे खोब रमैल हँिल खेिल अब घर जुडाइके रहे
बाबक कहल बाट टे माने परल
उ बिलकुल मौन होगिलि जाने उ बहुट गहिर सोँचमे बाटि
संघारनके लाहमे घाँस काट रहँट
कलकह्वा काकु झिँकल गोझुम्से नम्हाँ
का बाट रहि यार कुछु ना कुछु
आउ यहरि बैठे
फेन खिडोरठ –‘अस्कले बटैबे टे महिहे फेन लिरौसि रहि
महटाँवा फेन डिनके पर्हैना मन नैकैल्
बजारेम् मै हड्यार जामा डेख्लुँ
परछा डेके घरे बरखहया डाइ – बाबानसँगे खेटपाटक काम कैगइल
हाँठगोर सकके बले ठनठन डँडुर लागे
हमार गाउँमे फे जिटा मरले रहैं
कबटक महन डुढामे ढरले रहब यार
एकठो मनैयाँ ढेब्रिक डिया लेके बाहेर आके हेरल ओ चिल्लाइ लागल
ढर ट ओर गरलेसे कुछ हुइ क कै के डराइल
सक्कु जाने अँगनम हमार ओर अइलाँ
बयालके सिरेटोले मन बुटिनुवा निद्रामे बिलबिलाइल
संघरिया संघरिया मने पौलि छोट डग्गर अर्बर बा हिमालके
ओ हेड मस्टरुवक पाछे–पाछे
टोहार उमेर फे होगिल
मनमन श्याम संघारिहे ढन्यवाड डेलुँ
श्याम संघारि खोब खोडिया–खोडिया पुँछटहिँट
जब ओकर आँरा फुटे लग्लिस्
उम कहना कट्रा सजिल बा ना
ओजरार डिन उ लिज्जिक ठन घुमे सेकट
लागटहे आज बहुट डनक भुखासल िजउ खाइटहे
गाउँ अन्सार मनै आपन आपन लठ सख्लहरिँट
यहाँ अपनेहेँ कइसिन लाज लागे हस् करटा
का करे कि महिन लागटहे
केयट एकठो कोन्वाँ ओर गइल जहाँ स्याउक रुख्वा रहे
टारे बहटि रलक त्रिशुली लडियाहे
बाँक मनके बाट टे कहन का पटा
कछेक लका
मुँहेमे कौनो डाग बा कि नै कैह्के हेरल
बहानके नना बा फेन ओहर आपन ढढामे
मनेमने सलुँ कोठा ओर लागे परल
उ जट्रा ढेउर आपन पख्ना हिलाइ खिउलक खोज्लेसे फेन उ उरे नै सेकि
फेन टुँ टे मोर यार बुड हो झे
हाँठक ठेहुनिले भक्कर भक्कर भाठि हौके परे
ठना नाउँ नै हो
पास हुरिल काहुन
काम ढढा हेरक लग
बोना अिकल नै आइल
बाट टे टु करे जठो
गिडसंगे सँपार रहले सकारेभर जोट्ना
छोट खेटवा फेन कैयो रोज लाग्जैना
‘ अहोइ बुड टोहार घर मेहड बा क नै
डेहुरारिक सक्कु डेंउटन ठन ढान चर्हैना ओ छाँकि–बुडि चर्हैठाँ
गोगर टुम्ना
आझ फेन मुँरि चोंचके झुल्वा फराक फेन घलाडेलिस्
सिप इलम कुछ नै रहिस्
कबोकाल हुँकारो डेरामे पुजाइ घुमेखेले
अब टे ढरे – ढरे सबकुछ बसरा डरबो ना ’
डहियाँ ओ पटिया माटिले गोब्राइल
सिटमे अक्को सनच पटल नै लागटेहे
खैर मै टे सोँचटु अब अइसिक नै बनि बेन कुछ–कुछ काम टे करहिक परि हेरि
अस्कल काकु ओ बरापुक पर्हैना स्कुल
अँ अँटबके बाट टब हेरब यार
डरलग्टिक बल्गर जोढक जलम हुइल
डसया पाछे यापसमे फेनसे चा ओर चौकस छाइल रहे
आराम करक लग डाउँ खोटहे
जब मोर जटे ढेउर मुहार गाउँसे आइल डेलुँ
बाबा फोहैटि कहलाँ–
टबे मारे अन्गुट लहाढोके चुमचाम टयार हुके बैठल बटि ना
इ बहुट बाट ओकर मनमे खेल्ठिस्
किरा उट्मुटाके मरजाइँट
अस्कल बाँस चिरके फेन बाटि बनैठाँ
‘मोर रकट मोर पस्ना मोर महिना ’
कोइ कोइ सुखके डिन फेन लिँट
हम्रहिन डेखलि टे काकु आगइल–काकु आगिल हल्ला करटि हमार ठन अइलि
हमार सम्बन्ढ एकडम खुल्ला गगन हस् रहे
यिहे हम्रे फे चाहटि
का महन मं◌ैया करठ
‘ओह महिनसे ना बोलो टु डरपोकिया मैं के हुँ कैह्के बटाइ नै सेक्ठो टोहार संघरिया केयट ’
एक टे बुडि भोज कैके गइगइलि
टे कुमार अइलाँ हमार घर खेले
अब घरे ओर लग्ना हुइल रहि
मोर आँठिमे उहे लवन्डि बास करल रहे
–‘बुढनी ’ उ जिभ लर्बराइ असक कहल
संघारनहे छोरके मै ललुँ कामेओर
हाँठ मुँह फेन ढोइ परल काहुन
पानिक एक बुँडाके लाग फेन उ बाबा ओ डाइक भर परे
डोसर मछरिया खोजक लाग लडिया ओर नै जाइटसम पागल असक चिल्लाइल्
घरेक भिट्टरसे उहे प्यारी बुडि निक्र लि
आज फेन संगे बैठके पर्हना मौका मिलल बा
उ बिगरल ठाउँमे ढियान ढैके हेरे ओ मनमे गुने
अभन बहाने बा
उ सम्झल ओकर आँजरपाँजर कइसिक अउरे जे हस्टि बट्वइटि रहिँट ओ भिर लगैले रहिस्
इ खँझर मँझर बाटले उहिहे अमन लागिस्
फुरे स्वर्ग बा कलेसे लर्कनके सुन्डर हँसिमे खुसिमे
कइसिन बा
उहिहे पटा रहिस्
‘लिज्जि लिज्जि ’ उ फुस्फुसाइल
उहिहे सुर्टा लागे लग्लिस्
डुख बुडु ओराइलमे नै लागल महिँहे
सबसे अहम पल रहे उ
भोजेक भरभटकामे के पुँछ अपनेनहे
उहिहे गर्याइल धर्माधिकारीहे उ कबु नै बिस्राइल
हुइना टे इ बाटहे
डसियाके ढेउर–ढेउर सुभकामना बा
बर्बट्टि कुल निडाइक खोज्लुँ
डाइ अभन घरे नै आइल हुइँट
बाबा महिन सम्झाइटहे
बुढनी छोट हमसे च टुर रहे
ना कुछ कहे सेना डगर
सब लका जाइक लग टयार रहँट
सायड उ लजैलि काँहु ठोरचे मुस्कि मर्टि लजर टरे करैलि
ओइनके उ लौव घर रहिन
मै साजल पानक लोटा कढम लेले ललँ◌ु डोलक पाछे – पाछे
मोर खुसिमे खुसि रहिँट आइने
महटाँवक छावक बराट जाइबेर उहिसे आगे कब्बो नै बस चौर्हल रहे
कुछ पटे नै हो
अनाज फरे
सबसे ढेउर टे यहाँक मनै मन परल महँहे
एकघचक आराम कल डुनु जाने
‘बुडी’ कना नाटे परल बाटे का कहुँ
सकुजे पनै – पनै हुगइल रह
आपन – आपन सुरमे
यहाँ टे उहो नै हो
बाघ भालु ओ जेबरकसँगे सिर उँवक कछेम जाइबेर हरना फोहैट रहे
आझुक लग बिडा हुइलि
जार महिनम डंडुर डिनक टरे टेल लगाडिस्
मनो मनमे सन्टोख नै हुइँट
अपनेनक झे
टोहार सँग टे मै बचपन गुजरले बटुँ
ओम्मेहे अटेस–मटेस हुके
डुख कना चिज सडिमान छाटिम बैठल रहठ्
छाइ रि बारिम् टे टोरैयाँ किल भेटैलुँ
उじゃ फेन करे सेडेठ
का बोना कइसक बोना
उट्का मारक लग पहिलहें मुँसनके टोर्किल्ला टुम्जाए
‘टै जाटिसे गइले ’ रज्वा पुँछल जानक लाग
अँगनम अगेठ सुगाके बैठल रहँट
आपन ठेन टे केही चजेक याने नै हो
साइट पहरुवा पर पानि बरसके हुइ
कोर्विन उहिहे चोरि लगैलक बाट
कुछ घर बाट बवाके
ओइनहे अब्बे कोइ नै हेरठो
‘का टे पाछे फेन जइहिक परि
कुछ घरि परसे डुनु जन्हुनके नाक बोले लग्लिन
लाह काके सेकके
उ जन्निहे मजा मानक छोरके रज्वा नोकरहे आपन अंग्रि खुलाइ कहल टाकि उ आपन ठेहुनि उँप्परके बयालक सास लेहे सेके
जार फेन टे रहे
उ अब्बे ढिमढिम बयालेम उरटा
एक घचिक सँपार रहटिकिल कौर्हामे भुजा खाइ
जहाँ टुहुरे अपन छोटछोट संघरियनसँग बुकरि भाँरा कोइली डिडि घो–घो रानि घर बसावर डुल्हा–डुल्हि खेलल् हुइबो
उ आपन अभागि जिन्गिहे सरापल्
अस्कलिक नन्हें गारि–घोरा नै रहे
मैं कइसिक उरुँ
उहे ठाउँ जहाँ मै बुडुकसंगे आसिर्वाड लेलुँ
डिनके जाइटहुँ घामेक मारे जैनासे नै लागल
बाबु टुे भुले हुइबो
बुढनी रिसइटि डोसर ओर गइल –‘टु मिठास पटा पइटो टे ’
पख्ना फट्फट्वइटि बुढनीक पँज्रे गइल्
नाहि खुसि लागल
फुफा महिन डेखके एक अँख्रा पुँछल
अभिन फेन पुरान मनै बेपारिनहे बनियाँ कहठाँ
वहाँ बाघ भाल बैठ्ठाँ जोंक लग्ठाँ काँटा गरठ् उहेसे नै जैना हो
’ डाइ सम्झैटि कठिस्
मुले समय मजा नै लागल
मै ठागे हस् लागल
कब कब इ सब बाट टे मै मनेमने कल कहटहुँ
डेरा पुगके समान ठटयाइट भरक
अस्टे करटि करटि खेट्वा ओराजाइन्
सब ढान बिगार डारटा कैह्के फेन गनगनाइठ्
उ परसाड हाँठेम लेटि
कुछ लर्का गोटगाट बुर्हाइल ओ कुछ ठँर्या ठारु रहिँट
ठारु काठक् काम कैठाँ
मुले मोर एक बाट मिब टब कल जैम
उ चिरचारके निकारठ्
‘डया करो महाराज ओकर उँप्पर ’ कोर्विन बोलल
टभुपर उहन छनभर डेखल भरमे
मा ओ डफेक संगटमय ढमढम खोब चौकस करैले रहे
अपनहे अपनहँ खवैना बाहेक
भसरया ओ हे
खेटिपाटि सुरु हुइनासे पहिले
कुक्रा ओ बिलरिया चोट्गर हुइलाँ
आउर डन टे टोहार बाबा मै ओ टोहार डड टकुनयक बजार गैल रह
म टे आउर डन लगैलुँ ठनठन
मैं हमार लर्कन जिवइनुँ जब कि उ महाडुर रहे
भरभारके बचमे डुहा डुिहन परछलाँ
एकठो बाँसक बोँटहे बाँसक भोन्डा कठाँ
झनाझन मुर्गि बोल्टिकिल उठिँट
अइया डाइ कहाँक मनै आइल बाट टे
टे लाग
जारेक मारे याम संघारक ढेबर करया हुगइल रहन
खोब सोहावन लागटहे
टबे नै कहल
टब बल्जबरि खवाए
‘ गोचनके का करटटाँ डाडु ’
काह सनचर कुलक लकनके यौटा बा चुिक खैना
ढमार गाइक
टमाटरके डाँठ जबाफ डेल
छेग्रि चर्हैलक किस्नाने बरसमे डुइ जोर जरावर डिस ओ खैना
पँजरे पटियामे मच्छि ढैना
ठोरक डर ठोरक लाज ठोरक कइसन – कइसन लागल
सायड उ बरखहिया सरजामा करटहे
‘डाडु कठुक टिना चिख्ना हो
ओकर छाइछावा ओकर डुख सुख बुझ्ले रहिँट
कइसिक बटाउँ
बुडु हो बहुट डन होगल ढमार हुडुगवा गड सुलेक
उ कुछ सोचे फेन नै सेकल
मै खुड सुड गवाँ डरले रहुँ
एकठो लर्काके जलम हुइल
कामेम बटाइल
‘ ए उ एकठो अउर टे बरघरियक छाइ हो
उ बाहर निक्रक डराइटहे
खरवाँस डिन चटङ्गन घाम
बुडु चुनावमे उठल रहिँट
खैना मन टे नै रहे पाछे बलजब्रि खैलुँ
आँखिम आँसके छल्का आगइल
जहाँ लाले फुलल् एक्टो सेम्रक रुख्वा फेन बा
कोन्टि कोन्टा बनैना
सडमान मै कहाँ रहम टुहनहे इ सब सुनैट रहना
यहाँक जानवर आपन खाना कोइ छिनके लैजाइ कैह्के नै डराइट
सायट टबे मारे मन भोहर–भोहर रहे
बुढनी ओइनके बोल्लक पछेरा लाग्के घारिम पुगल
उहेसे काल्हिक ओ आझुक खेटिपाटि बहुट बडल सेकल
मुले हर टिउह्वारमे महिनहे सम्झक कबो नै बिस्रैलि
अनारि बाँसेम हलहिल्ले घुन फेन लाग जैठाँ
िजउ कब घर पुगम
डेउखरके नारायण गोपाल कहिन्
फेन डुखि हुइल बुढनी
हुँकार लजाइल उ मुँह लाल हुगइल रहन
ओकर पख्ना उरक लग बनल हुइस्
पँजरे सुटरि ओ कैँरा ढैले
उ कहठ् ‘ठिक बा पुछ् डेम
धर्माधिकारी मोका मनिक जालि बिनल असक रहे
कुछ डुर जाके चोरछुप बलटके हेरल महन
सहमटिमे मै मुरि किल हिलैलुँ
बडाइ खटयम डर बछाइल
सब आपन आपन डगर लागल रहँट
टब टे मिछ मना सलाह हुइटहन अा बेर
परोस वाला कोठम टाला लागल रहे
आब उ मनैनके आँखिमे खुसके आँस नानडेले बा
मैं भल्मन मुह हाँठगोर ढोके बुडुक ठे टिका लगाइ बैठ्गैलुँ
टोहार मनै हुइँट उहँ किल टे कहल हो काहुन
हाहाहा ल ल ठक बाट
का बाट बा ना
खुँटा बाटि पस्ठि सरबलवा काटक लग काठ चाहठ्
राटभर जना हो
का करु कहिके सोंच्टि बाटुँ
मोर लग परसाड भर नाने ना बिस्रैबि
मन खोब चौंकस रहे
का करठो अस्कल
मने कुछ हडटक पन्हेरवा बुडु सन्टोख कैले रहिँट
हुँकार मुकैना उ पल
‘ इ के होइँ डाडु
उ सुखसे डिन बिटाइ लागठ्
माघ लच्क्याइ लागल
उ फेन मोरे लगे आके
नारायण गोपालके उहे गिड
राटक बज राखल
डिडि फेन आइल रहे
राम राम बाबुनके
खोब निडाइल रहुँ
बुडुहे टेममे अस्पटाल नै लैगैलक
संघरिया संघरिया जाइ टे चौह्रे रहर लक्टिक हिमाल
जेकर लग लखल चठ रहे उहहे पुगगइल हुइ
अब टोहार घरेक ढिक्रि खैनास् लागल बा
भरचोटे टुटु आपन डाइक बोल सुनठ्
बरे लाज लागल कैके
लजर मले फेन मै अटे लैजाउ
भरभारमे ढेर जइसन था मुहार फेन डेखे मलटहे
अब टे संघारिनसे उठ्ना बैठ्ना बोल्ना हड्हडैना
एकमन टे वहै मसरपर ओडँरके गगनहे चुना मन लागल
‘ले ले ठिके बा मन नै हुइस् टे का कैना हो जबरै करे नै बनल्
मने लागठ सायट यकर अपने कुछ खास सट बाटिस्
उम टु टे बहुट नोट बना सेले बटो यार
ओकर ढखा नै बँढटसम आपन प ा बयालेम फरफरवइ ट रहल
जोन डिन बर्खा बारह आए
यार बुड हमार ओर अइल
मेर्वामे लागल बटाँ कलेसे मेर्वा भाङभिङ पार डिँट
बुढनी ढिरेसे चाँदहे घरक पाछे लैजाए
अिखक माघेम
ढुरहेर आगइल रहे
वहाँ भग्ना डगर किल रहे
बेर खाके सेिट कल प सुयाइठ इ िजउ
डन गुजरल
मनैनके आउजाउ मनके रहे
जन्नि मनैयाँ ठर्याइल– ‘रज्वक हिस्सा रहि ओ रिन डेहुइया जट्रा डेहल ओकर बिस गुना मैं डेहम
राट कना महा करा
मै हाँ कैके केल जवाफ डेहटहुँ
मै का करे आपनहे नरास बनैना
उहनहे सझाइ सेना बुझाइ सेना
पाछे डिनके जन्नि मनैयाँँ उठाइल ओ कहल ‘महिन डाइ कहहो मोर चुनु
छेग्रि फेन ओस्टे करलाँ
बहुट गरिब परिवारके लवन्डि हो’
उ हेरो कटरा मजासे नाचटटाँ नचुनियन
–‘कबोकाल यिहिहे महिन खैनास लागि कलेसे फेन इ मोर हिच्छा हो
मोर भर पटा नाइ काहे आज निड कहाँ गइगिल रहे
बराट टे जागैल
मने वहाँ कौनो बाट हुइसेकि
नै टे खेट्वैमे चट्नि मिलैना ओ जाँरसँगे खैना
मनैकिल नाहि पुरे सडकहे कनबहिरहस बनैले रहे
ना हला कैके सुनाइ सेना
भैया कहठ्– ‘सहरमे एकठो सेंठ बा
नाउँ जानके का कर्बि
चो कजरा ओ सेंडुरले टिकिँट
रानि चिम्टा बरा खुसि हुइल
काठा सुनाइबेर कहठ्–‘इ सत्य नारायनके पुजा हो
एकठो टमाटरके बिया ओ एकठो सेमक बिया
जाम्हि टम्मेहेसे आइटा
आपन जुन भुँख यास ओरागइल रहे
उ बेला महिने का पटा अइसिनअइसिन बाट बड्ला मै खिसिकसे हाँसडिउ बस
पहिलेक बचपन हस्
गोर जमे ढुरया ढुकुन
मने महिँहे अनारकली मोरे हस् सन्सारि लागे
‘सुभकामना भरके हर साँसमे
मोरपर अन्याय हुइल बा ’ बुढनी झक्ोरे असक बोलल
टिनिक घघोटेहस् करठ बुनिलाल
आँखि खोल्ले रहे कलिस्
‘नै हो बुडि ओइसिन ढन्ढा टे
यार बुड ओ टोहार बच कुछ चकर टे नाइ चलल बा यार
एकफाले मै उहिन डेख्लुँ
बुढनी चुमचाम ठर्ह्याइल् रहे
भरखर पुग्टि बाटि
हम्रहिन लवन्डिन फुटल आँखिले नै हेरठाँ यार
पाँट लागल केबुलकार झँुरल ओस्टे बिल्गटा
जस्टे–जस्टे प्यारके गहिराइमे बुरटि गैलुँ
अइना सनिच्चरसम किल हो बैठ्ना
सबसे पहिले टे मै चिन्हल ना जानल मनै एकफाले टोहार नाउँ लैके बोल्कारटुँ
डाइ बाबा कहलाँ
सेंठ्वा सोचठ् किहिहे डिउँ किहिसे भोज करा डिउँ
टब आउर
भैया कहठ् ‘डाइ महिन टे वहाँ कोइ नै पुछ्लाँ ’
रिसा डरलिटक कु नसे नै डरैठन्
कहुँ कहुँ ठोर ठोर किल रहे
ओकरपाछे टुटु लुग्गा पहिरठ्
आफ्नो बेपार चलाइठ्
उ डर लग्टिक आपन भोगल् डिन
कुछ ना केही चिजके बेपार करठ्
हाँसि मजाक सुन्ना मन परुइया बहुट लौव डाडा–भैया रहिँट
काइल काइल घाँसक लौझिसे उहिहे सुह्राइल हस लग्लिस्
मै डोसर पटा लगैम
’ महटाँवा कहठ्
महन पटा बा
‘हो का ’
ज्ञानी बाझल् रुखवक् डँरिया नघ्टि गैल
ओ गाउँभरिक मनै अक्के डिन हर्डहवा मानिँट
आझ सानुक जलम डिन हुइस्
मोर घर हो
माघक छुट्टि पाछे लगुच्चेक स्कुलिम भर्ना हुइलुँ
उ ओराजाइठ्
मै लवन्डिन सँगे अइसिक कहुँ गैल पहिल बार हो
महँहे लागल गैरलाँ क का
आझ जाब कले रह
लेकिन जेकर पुछरियाम खेटवा ओकर खेटवा बसेरा रहे
एकडम गलट का करे सोँच्ठो का टुँ
बिचारि बुडु बिना बुडि
ओकर आगे पाछे घुमल ओ बुढनीहे टिह्वाइ असक हाँसल
उहे ठाँठेम ओइनके एक्ठो छाइ बुढनी फेन रहिन्
अब टे जिउ फे बुर्हाइ हस् गइल
राजापुर बजारके पच्छिउ पाँजर
अनारकली ओ मै अक्के नासके रहि
टे आउर डिन टे महिन फेन जाइक लग अर्जि करि
बगियम चिन्डि बिन्डि लर्का हल्ला करटि लब्डाले आम झोरटहिँट
वहाँ सजल बराट यहाँ उठल डोल
सक्कु गढुरियन ठाँठिटिर जुटलाँ
ओकर आँखि करिया हिरा अस चम्कठिन
अइसनके पान आइटा
का ढेउर पना मन लागल बा
उ हुकिनसँग गाउँ पुँछके बलटल आइटँु
उहेमारे हरना उल
याम संघार उठ राखल् रहँट
उहिहे भुँइयम हेराइलहस लग्लिस्
घाँस कना बा
बेरि बिना खैले उठ्गैलि हम्रे
कइसिक कटैना हो कैह्के
जइ सक उ ट ह सरसर–सरसर टरे गरटहे
जिहिसे हम्रे कामक ढाँगर टे हुइलि हुइलि
कहाँ यारके इजहार
कइसन रहो कइसन होगइलो
‘भोज हुइल पर पहिल बार डिडिन घर गैलरहुँ
कट्ना हलि आझ गारि कुरिनटार पुगल
उ कौवा जिहिसे उ समय बिटैले रहे जिहिसे ठाँठेम संगे रहे जे ओकरसंगे जिना मुँना कसम खैले रहे उहे बुढनीहे जिउमारि कहल
डाइ खाना खौक्ना सुरु फेन नै कैले रहिँट
एकचो डाइबाबा उहिहे हेरेबेर डुन्हुनके आँखिम आँस भरल रहिन
आझ गड सुनके
घरक बुडि फलफुल मिठाइ सक्कुजहन डोनम बराबर बाटिँट
अब्बे नाइ लैजिम टे सायड अप्नेक छाइहे डुःख लगहिन टबेमारे
मनै फेन का सचहँ
हला ओटे
महा घचिक होसेकल
यिहे ठाउँमे बैठके बुडु महिँहे गिड सुनैले रहिँट
उ ओखर असक खैयर रहे खाइल मास असक चम्कन्हाँ पाकल भुट्ला
ओइनहे फेन चर्हाके सेक्ठाँ टे औलिक काम ओराइठ्
कुछ बच्पनके बाट करट
ठोरिक डुर अँगना ओर मुँह कराके बैठलि उ
हाँस याम संघार सुनहँ
अप्नेक नाउँ बटाइ सेक्बि
बैठो–बैठो छावा
पाकल छपल कलेक उहे रहँट
पुन्वाँसिक राट जोन्ह्याँ उठ्ना ओ सैल ओर ओज्रार हुइना ओजरिया रहे
आपन घरसे फेन टे डुर हुइल बटुँ
कबुकाल कौवा बुढनीहे डेखके उ आँखि झिम्काए
अरे काका होइ सब ढान विगार डर्लो का हेर्ठो टुँ
कुलके पाहइ गोटगाट घरेक काम
बन्वक महा कटाहा ठाउँमे बुढनीहे काँटा गरलिस् ओकर पख्ना काटडेहल ठोरचे रहल पख्ना ओ पुँछि ठुँठ कराडेहल
अभिनसम डिडिक मैयाँ लाडप्यार मोर डिलमे भरल बा
ओकर मनके हाल टे सायट उहे जानठुइ
बाबा पेट्रोल पम्प पुग्के बाबा मोटरसाइकिल रोक्लाँ
आउर बाट फेन जाने मिलट टे
सुरुमे बुढनी ढरटि ओर गिरे लागल टे ढरटि उँप्पर आपन होर आइ असक लाग्लिस्
सक्कु जाने डसिया माने अइलाँ छुनुवाँ फेन आइल्
बुढनी डुइ बरससे मनैनके घरेम बैठसेकल रहे
मनेम लडयक पानक लहर जटे लहर छुटहे
संघारिक घरेक डख्खिन ठिक्के पाछे कुँवा रहे
एक डिन जब उ रज्वा ओ डिनके घामेम धर्माधिकारिक चमरा उढर्ना ओ नोन–मिर्चा निमुवक रस निटारके उहे लल्लाइल डेँहमे पटोर डेना सोँचल
म पहार बनाइ लागल बटुँ
एक महिना कइसिक कटि टोहार बिना
फेन का करे इ सबके ढग
पर्हाइक सँगे–सँगे हमार भेटघाट फेन टे बर्हटि रहे
खस्रार खस्रार पनपेउँटा पनखाढर अस्टे अस्टे साँप मिलिँट
बाँस काटे बन्वाँ जाइ नै परठ्
गाउँओर निकर्ना फुर्सट नै हुइल
मुले जेकर िजिगक एकठो लावा सुवाट हुइ जाइटहे
उ डुनियाँमे बहुट चिरै किरा फटिङ्ग फेन वहें रहिँट सक्कु परानि बोलटहिँट
करठुँ ढेर काम
आसाराम संघार चमेलहे लेके
बुढनी सिरपिटसे डोसर ओर खरक जाए
डसियक बिडाहे बिडाइ
सक्करहि किचरहे मुँह डुनु जनहनके ठोलि बोलि चल्लिन
सब उमेरके इ चाह हो
यहे मा – मिजरक छकार मजा
एक जाने कोर्हि पकर्ना
टिना लगाइल बारि फलफुल लगाइल फुलरिया ओ गोबरक घुरौरा घुमघुम खेले लग्लाँ
ठोरिक डोँगिल हस् डेखपरटहि
–‘का हुइल चुनु ’ बाबा उहिहे उठैलिस्
आपन डेरा–डन्डि ढोकरि–पोकरि अँगनामे ढैलि
हम्रे सक्कु जे बेरि खैलि
सायट उहे लजाइल टे हुँकार यार रहे
का पटा इ सबकुछ आँखिक चाह
बरापुइसे हसिँया माङ्के
गाउँक मनै सामान लेहे अइठिस् ओ पुछ्ठिस् –‘उरडक डाल बा
छुटि मनिक बाट गिड का हो
अब अप्नहि निँढके खाइ परहिस् इ जिउहे
भगन्वाँ फेन बटाइठ् –‘ओकार पेटक भिट्टर बहुट सोन चाँडि बटिस्
संवनिया झुला झुलटा
हाँसटहो
काल्हि जाइटुँ
सकुजाने चाहे सँगे ढ खैट माघ मनैल
अँ खोब हुइ का
गोहुँ बोइना ओफार मारे भिँरजाइँट
टबे टे अपनेक ओर अइलेक हो
जुम्ला रहुइयन स्याउ नानिँट
अस्टक मलिक्वा बरबराइठ
जाटसे अइसन बाट फेन आइ कैके जले रहटुँ टे
जैसे कि लग्ना लिरौसि हुए कैह्के मैडान कैले रना
फेन खिडोरठ ‘अस्कले बटैबे टे महिहे फेन लिरौसि रहि
आपन आपन राग आपन आपन सिखा
ना मोर बोल्ना कुछ अक्किल आइल
बाटक उपर आउर ठठा मारके हाँसटहँट
‘मैं बाट फरछ्याइक लाग अरजि करटुँ महाराज ’
करुवामे पानि
पुजा करो नानि
खुँटा जिन्ना काठक बल्गर रहठ्
चिम्टा टे खैठाँ
झुकमुकसे उहनहे डेलुँ
अछा बाट अइसन हो टे
हम्रे डिडि मै बाबु बाबाकसँग खुब मेला खेल्लि
ओकर डाइबाबा सिखइले रहिस् मनैनके गाउँ ओ सहरके लोभ नै करना हो
नारायणगढ–मुग्लिन सरकमे
कोइ घारिम बैठल छटरि बिनटहिँट
डाइ ढ पका सेले रहे
गारिम बज्टि रलक गिड रहे
कब जैब
सम्मस डिन पर्हल् करे
टु काहे ओइनहे जिटे डेहटो जबकि टुँ बहुट डुख खाँडसेक्ले बटो
मने ओकर सोंचल असक वहाँ कोइ केही नै हुइल
साँहि जुनिक लग टिना–टावन खोजे
आब उ डिन गैल
उ मनैयाँ उहिहे बहुट मैंयाँ कैके उठाइल
चमेलीक अर्जिमे फिलिम फेन हेरे लागल रहुँ
प्यारि बुडि अहँ काल्ह टे भेट करे जाइ परि
टिना टावन ड्रेस आउर का–का हो का–का
यार संघार आझ टे गाउँक लका नाच कना कैके सुनटुँ
कब– कब बस भुरगाउँ पुगराखल रहे
बेन आनडसे खापके सुटजाउ
डाइकमे ओ बुडुकमे ढोक लग्लुँ
लोहक टेंगारिले काटे परे भारि रुख्वा ओ घाँस काटके बोझा बनाइ परे
पहेलह ना बुझाइ बाट का हो बटाइ ना
काटल ढान मजासे सुखाइ नै पैए
आ रख्लो भैया
उरे सेकुँ टब कट्रा मजा हुइ ना
ओ घना लुगरा लेके गैलुँ टब बले डेलुँ
बुढनी ’ केयट कहल
–‘बुढनी ’ उ फेन कहल्
यहोंर ओंखरि चलुइयन ओंघाइँट
‘ठिक बा खास बाट का हो ’ रज्वा कहल
महन टे महा सहरल लागटा
रुख्वक डहियाँले ओकर पख्ना कट्गिलिस्
मन अभिन नोंडुर रहे मने लग्नु कुवाँ ओर आँखि मुह हाठ गोर ढोए
फेन डाइक मै ओ बुडुकमे ढोग सलाम ललुँ
घुइया गबेल्ना कोर चर्हैना बारि पनैना काम हुए
का मोर लखल चठ संघार भेटैलाँ
मोर सढा – सामर टयार रहे
एक पाँजर हर्ना कुडटहे ओ कबु घाँसक भिट्टर कबु बाहर करटहे
बाट करा डेम कहबो
इ मोर राज्य हो कैह्के जनाइक लाग
लगलगैट जल चहाके पुजा कैलुँ
‘ओ मैं ओकर डेहल बियाके झोला फेन घुमाडेम
उरईक कछेक कुिहयन के के हुइँट
बरे बेर सम्
पटा रहट टे संगे जैटि नै
मने मने सोँचल् ‘मैं उहिहे मुँवाके छोरम्
मै टे सुनटहुँ
बुडुक संगे बाँसक कलमसे
मन्जुह्र्या बगाल फेन मन्जुरि करे निक्रे लग्ठाँ
उ आपन पाछेक गोरामे ठर्ह्याइल लगलगाइटहिँट डराइटहे
ओकर डाइ मैयाँ कैके फुलमटियैहे फुलु कैह्के फेन बोल्कर्ठिस्
मै लग्लगैटि ठरठरैटि बाबक डेहल् लोटक पानि लेले बारि बाबकमे जल चर्हाइ गैलुँ
गणितके एक डुइ हिसाब ओ अँग्रेजि बिसयके लिखे सिखा मागिँट महिँसे
खै प्यार टे कलुँ मुले यिहे प्यार हो कैह्के
भन्सा कोन्टिक भन्सरिया उठ्टिकिल
ओइने डुनुजे आँस भरल आँखिसे बुढनीहे हेरलाँ
पना रहर अभन रहे महनहे
आपन पो – ढो बोले लिग टकापुर बस पे
काइल काइल घाँसक लौ झसे उ हहे सु ाइल हस लि लस्
उ साँस लेहल टरे हेरल ओ आपन पख्नाले खिउलक लग पटपटवाइल्
हमार रिस्टा नाटा बर्साैसे बा
नाढोउ टे मैलाइल बा
ओस्टके छेग्रि–भेंरि गोरु बच्छरुनके फेन मालिक रहिँट
कलवा खाके ह ई डुनु जाने चलगार बनैब
हा हा हा हा कइसन बाट करठो यार संघार
‘मैं कहल रहु जे टुहिनहे उ भगन्वक घर अइलि
’ उ केयटहे कहल
टब जाके उ आइल
सायट बाट सुनके
जिन्गिक खास बाट अउरे रहठ
कुहरक मारे डन नकना छाँटकाँट नै रहे
जार जुन ओटे बा
बर्डिवा बन्लेसे मसुरा ओ छेउटि फेन अइना हुइल
खासमे महन केकरो सुडरटाके बयान करे टे नै आइ
खै कइसक सझना हो हुँकार बाट
‘ बाहपौह गलो अब हाल पोर साल भोज खावैहो
अब टे लागटहे कुछ डिन आउर रुक्जाउ यिहे गाउँ
एकठो कौवा डाइक पँज्रे आके भुँइयामे बैठल
घन्टा भर मेरुवापर बैठल कटाइ
छावक कमाहिँ डेखके ओकर बाबा फेन बहुट खुस हुइलिस्
अब हमार लग
आँरि बढ्ना
टुहिनहे इहे करक लग ढैले बटुँ
बाबा कठिस् ‘छुनवाँ असौ कका किस्नान घर कैडे
डाइ डाइ बाहेर निकर टे के आइल बा ’
आँखिक ओल्टार नै हुइटसम डाइ ओ डिडि हम्रहिन हेरटि रहलाँ
फेन– फेन घचा लमा कराके
जार छेक एकेघच डने ओरागइल रहे
गोटयारमे आपन मानसमानके बाट अगे बा
आपन मनक बाट सुनैना महा कर्रा पर्लिस्
त्यो कहुँँसे अइलक आवाज नै रहे उ
पोकी जारक् मारे ठेंठर जाइठ्
सामा–जामा जुटैना
हँसया – ढोइना लेले डुनु जाने लिल गाउँक पिछउ
छबारे चहचह टोरै चमकट राट फेन टे
बुढनी आपन ठाउँ आपन चिरै संघरियन छोरके बन्वक टरेओर उरल केयटके पाछे पाछे
कोर्विन बुढनीक नाउँ लेले बन्वैं बन्वैं जहाँ जाए ओंहे सरापे ओ गर्याए
आशारामके डाइ अइलि ओ हम्रहिन टिपानि खवाइलि
अरे सुनी रे डगरिया राम सुनी रे अंगनवा
किर्वा मुगिल रहे ओ सुखाइटहे
जबकि बिना नै औरे बरसपुग्ले
काम करुइयनहे फेन बैराग लग्नाअसक
टब टे स्कुलिक पार्हामे पास हुइबो
उ एक डाइ रहे
‘ढोखा डेलक बाट कइसिक फरछाइ ’ बुढनी पुँछल
अँढार फेन हो राखल
एक डुइ डन ट पहाइ अटे रह
सुटरिक पुँछिम लहरा चिँठके जोर लगैठाँ
मनमने सिट– रिसा का करे रोइट
बाजओ चिल्हारिनसे फेन
संघारनसे बडा हुके डुनु जाने लिल आपन – आपन डगर
टनु संघरयन पास हुइलेकमे डल आउर फेन खुस रहे
डर हेराइ असक लि लस् ओ उ बयालेम सैयर करे आइल असक लि लस्
आपन डाइ–बाबानके मेहनटहे खर्वासे जाइ ना डेहो
रूपियक टिसट मिलठ्
प्यारी बुडि फेन डिडिक आइल रोज आइल रहि
फुरेसे आझ खै कहाँसे हुँकार रुप रोंवाँ बड्लल बटिन्
बडलल रहे टे बस लकनके पना कोठा
हम्रे हड्बडैटि घरे दाङ–डेउखर
काने काने लकनके मुँहसे सुनटहुँ
नैटे भाट टना फेन जुरार हुजाइ
हमार डिनक काम बनगइल रहे
डेखौट टे महाँ सोहावन
मने यि घरक मनै मोर पालनपोसन कैठाँ मोर सेवा करना जन्ले बटाँ
भोजहा घरेक बलाइ आइल रहँट
घरे बाबनके इहे खबर सुनाइ परि
बजारेम् मै खैयर बसिया डेख्लुँ
पहिले मन्डरक बोल सुस्टाइठ फेन पाछे हेराजाइठ
मोर बोल अकटहे
ढिरेढिरे ओकर आँख टुम्टि गइलिस्
मनैनके संसारमे भरोसा नै करेपरट कैह्हे ओकर डाइबाबा सिखइले रहिस्
ओरजोर टनु संघार
बेर फेन यहर खाके संगे चलब टे नै हुइ ’
आपन छाइक भोज उहे लवन्डैसे कराडेहठ्
इ टे मोर घर हो
हम्रे कबो रुपैडिया कबो नेपालगञ्ज बजार सँगे घुमि
अउरे केही फेन जिन्गि हो
बाबुनके लग ससापान बजारेम
कब कब घरे आराखल रहँट काहुन
ओ कठिस् आब जैना जुन हुइल
जा डाइ बाबा ढरले हुइहि उहे टे नाउँ हो
काहुँ बटाइ ना
उ एक फेरा मुसुसे मुकुरैल
मोर लजर लजैट उहनहे नहारटहे
कहक मनै मै टुँ कहक
पाहा टे औरे महना ओराइटा
हरना सचा बाट बोना साहास कैल
मै आपन सकु बाट टुहन बटैठुँ झे यार
अप्नेक जे
टब जाबि
महिहे अट्रा ढेउर माया कर्ना डिडि
डुहक डाइ मैगर
माघमा जन्मेको भने
गइया गोरु भैसिनियाँ छेग्रि भेरिन लैके गयरवन छेग्रहवन भेरहवन् घरे ओर लौटटि रहिंट
ओकर कोइ आपन सखि संघरियन नै रहिस्
सब्के खिस्मोर्वा बोल
लर्ह्यौनक टकटक – अहँअहँ सँगे लागल जिउ मलवाराओर
आउर का–का हो का–का
हाँ हाँ काल्ह जैम भटिज
बल खैंच्चे पकरल
÷ डन ओहर रहुँ
राम राम संघार
सख्वाक पटियामे सिट्लक कल्वा अझकल कहाँ मिलठ् ओ डिडि
अब टे सोंचटु अपनहि कुछ करु की जैसिन
मनके गरियाइ लागल
माहोल समसे चमचाम साट हुगइल
अब टे ढिरेढिरे हर सनिच्चरके मोर बैठाइ ओह्रे हुइ लागल रहे
टभुपर डाइ बाबनके मन ना हो
राट हुगइल हे टे सुटे जाइट अब
फेन कबो अब भेट हुइ कि नै
